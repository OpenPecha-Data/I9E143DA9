༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG17085
||2001417506
ImageGroup:
ISBN:
11KG18470
7105043199, 9787105043194
Title:
དྲེལ་པའི་མི་ཚེ།
drel pa'i mi tshel
Author:
ལྷག་པ་དོན་གྲུབ།
lhag pa don grub/
n/a
n/a;n/a
Descriptor:
Original Publication:
Place:
Publisher:
Ipe cin/
mi rigs dpe skrun khang/
2000
Date:
Volume:
Total Volumes:
TBRC Pages:
12
n/a
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 9/2014



༡༠
མི་རིགས་དཔེ་སྐྲུན་ཁང་།



རྩོམ་པ་པོ་ངོ་སྤྲོད་མདོར་བསྡུས།
ལྷག་པ་དོན་གྲུབ། སྤྱི་ལོ་ ༡༩ ༣ ཉ ལོར་བོད་
ལྗོངས་ ཕག་ནི་གྲོང་བརྡལ་དུ་སྐུ་འཁྲུངས། སྤྱི་ལོ་
༡༩༩༩ ལོར་སྐུ་ཚེའི་འཕེན་པ་རྫོགས། རྩོམ་པ་པོ་
དེ་ཉིད་སྐུ་ན་ཆུང་བའི་དུས་སུ་ལྷ་སའི་སྒེར་ཀྱི་སློབ་
གྲྭར་བོད་ཡིག་སློབ་སྦྱོང་གནང་། རྗེས་སུ་བོད་
ལྗོངས་སྤྱི་ཚོགས་སློབ་གྲྭའི་ནང་སྟོན་སུམ་བརྡ་དག་ལ་
སོགས་པའི་ བོད་ ཀྱི་ རིག་ གནས་ སླབ་ སྐྱོང་ མཛད།
གཞོན་ནུའི་དུས་སུ་རྒྱ་གར་དང་ལྷ་སའི་དབར་ལ་ཚོང་
ཟོག་འགྲུབ་སྟེ་ཚོང་ལས་གནང༌། ལམ་བར་གྱི་ཡུལ་
ཁག་ སོ་ སོའི་ རང༌ འབྱུང་ ཁམས་ ཀྱི་ བཀོད་ པ་ དང་།
ཡུལ་སྲོལ་གོ མས་གཤིས། འཚོ་བའི་འགྲོ་སྟངས་ལ་
སོགས་པ་བག་ཆགས་ཤིན་ཏུ་ཟབ་མོ་བྱུང་བ་དེ་དག་
བརྩམས་སྒྲུང་གི་བརྗོད་གཞི་གནང་ནས་《དྲེལ་པའི་
མི་ ཚེ་) ངརྩམས། དམངས་གཙོའི་བཅོས་བསྒྱུར་
རྗེས་སུ་ཚོང་ལས་མཚམས་འཇོག་གིས་ལུམ ཀྱི་ངལ་
རྩོལ་ལ་བརྟེན་ནས་ཁྱིམ་ཚང་བསྐུངས། རིག་གནས་
གསར་བརྗེའི་ནང་རྩོམ་པ་པོར་རྡུང་བརྡེག་ཚབས་
ཆེན་ཕོག་སྟེ་ལུས་སེམས་ལ་སྡུག་བསྔལ་ཚད་མེད་བྱུང་།
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་
གྲོས་ཚོགས་འཚོགས་རྗེས་རྩོམ་པ་པོ་བོད་སྐྱོངས་རིག་
དངོས་དོ་དམ་ལོན་ལྷན་ཁང་ཁོངས་སྦོམ་སྦྱརྣམས་
ཚོགས་ཆུང་དུ་ཞུགས་ཏེ་བོད་ཀྱི་རིག་གནས་མྱུར་སྐྱོབ་
ཞིབ་འཇུག་གི་ཕྱག་ལས་གནང་བ་མ་ཟད་ཕྱག་རྗེས་
ཀྱང་ཆེན་པོ་བཞག་ཡོད། དེའི་ཞོར་ལ་ལྗོངས་ཕྱི་
ནང་གི་བོད་ཡིག་ཚགས་པར་དང་དུས་དེབ་ཐོག་
བརྩམས་སྒྲུང་《དྲེལ་པའི་མི་ཚེ% དང༌། 《རྩིས་
མངོན་པའི་འཆིང་ཐག་ ལ་སོགས་ པ་དང་། དེས་
མིན་ སྙན་ ངག་ དང༌། ཀ་ བཤེད། ལྕོག་ རྩོམ།
དཔྱད་རྩོམ། དམིངས་ལྟུང་དམངས་གཞས་ལས་
སོགས་པ་བསྡུ་འབྲི་མང་པོ་གནང་ཡོད།



དྲེལ་པའི་མི་ཚེ།
ལྷག་པ་དོན་གྲུབ་ཀྱིས་བརྩམས།
མི་རིགས་དཔེ་སྐུན་ཁང༌།



དཔེ་སྐྲུན་གསལ་བཤད།
དེབ་འདི་ནི་སྐུ་ཞབས་ལྷག་པ་དོན་གྲུབ་ལགས་ཀྱིས་ སྔ་དུས་ཚོང་
གཉེར་གནང་སྐབས་མཐོང་ཐོས་མྱོང་གསུམ་གྱི་དངོས་ཡོད་འཚོ་བའི་ནང་
གི་གནས་ཚུལ་གཞིར་བཟུང་ནས་བརྩམས་པའི་བརྩམས་སྒྲུང་རིང་གྲས་
ཤིག་ཡིན། བརྩམས་ཆོས་འདིའི་ནང་གངས་རོ་གཞིས་ཀའི་བྲན་གཡོག་
ཟླ་ཕུན་གྱིས་བོང་བུ་བ་དང་དྲེལ་པ་བྱས་ནས་བོད་དང་རྒྱ་གར་བར་ཚོང་
ཟོག་དབོར་འདྲེན་ཐེངས་མང་བྱས་ཏེ་རི་ཆུ་འཕྲང་གསུམ་གྱི་ཉེན་ཁ་དང་།
གངས་ལྷག་ཆར་གསུམ་གྱིས་དཀའ་བ། ལྟོགས་སྐོམ་ངལ་གསུམ་གྱི་སྡུག་
བསྔལ་ལ་སོགས་པའི་འཇིག་རྟེན་གྱི་དཀའ་སྡུག་སྣ་ཚོགས་མྱོང་ཚུལ་དང་།
སྐབས་ དེའི་ བོད་ཀྱི་སྤྱི་ཚོགས་རྣམ་ པ་ དང་། མིའི་བར་གྱི་འབྲེལ་བ།
འགྲིམ་འགྲུལ། དཔལ་འབྱོར། དམངས་སྲོལ་སོགས་ཀྱི་གནས་ཚུལ་
འཁོད་ཡོད་པས་དེ་ནི་བོད་ཀྱི་དམངས་ཁྲོད་རིག་གནས་དང་ཉེ་རབས་བོད་
ཀྱི་ལོ་རྒྱུས་ཤེས་རྟོགས་དང་ཞིབ་འཇུག་གནང་མཁན་ཚོར་མཚོན་ན་རིན་
བྲལ་གྱི་དཔྱད་གཞིའི་ཡིག་ཆ་ཞིག་ཡིན།



S
rimathie
పం



དཀར་ཆག
དང་པོ། ཕ་འདས་རྗེས་གཞིས་ཀའི་བོང་བུ་བར་གྱུར་པ། .........(1）
གཉིས་པ། རྒྱ་གར་ནས་བདལ་གླ་བླངས་ཏེ་ལྷ་སར་བསྐྱོད་པ། །
བ... (14）
གསུམ་པ། ལྷ་སར་འབྱོར་རྗེས་ཀྱི་མཐོང་ཐོས།
• （34）
བཞི་པ། ལམ་ཞོར་དུ་ཨ་མ་ཐུག་པར་ཕྱིན་པ། བ• (48)
ལྔ་པ། ལྷ་སར་ལོ་གསར་གཏོང་བ། .....…... • (83)
དྲུག་པ། བོང་བུ་བ་ནས་དྲེལ་པར་གྱུར་པ།
• •• (117)
བདུན་པ། ཀ་སྦུག་ཏུ་ངོ་མཚར་ཅན་གྱི་མཐོང་ཐོས་བྱུང་བ།
• བ བ བ བ བ བ བ • (144）
བརྒྱད་པ། གཅུང་མོར་མག་པ་བླངས་པ། .................. (188)
དགུ་པ། བཙོན་ཁང་ནང་ཚུད་པ། ........................(226)
བཅུ་པ། རྒྱ་གར་དུ་སྦྱིན་བདག་གི་ཞབས་ཕྱིར་ཕྱིན་པ། ...（247)
བཅུ་གཅིག་པ། ཨ་མ་ལྷ་སར་མཆོད་མཇལ་དུ་འཁྲིད་པ། ..…..(267)
བཅུ་གཉིས་པ། ཕ་ཡུལ་དུ་ལོག་ནས་ཆུ་འཁོར་གཉེར་པ་བྱས་པ།
……..（348）



一一一一一一一
(
一)
主力
。
2015



དང་པོ།
ཕ་འདས་རྗེས་གཞིསཀའི་བོང་ ་ །
བུ་བར་གྱུར་པ།
༧
དེ་
༡༡2/
ཕལ་ཆེར་ནམ་ཕྱེད་ཡོལ་ཙམ་ཡིན་པ་འདྲ། སྐབས་སྐབས་སུ་ཁྱིའི་
ཟུག་སྒྲ་རེ་ཟུང་ཐོས་རྒྱུ་ཡོད་པ་ཙམ་ལས་གཞན་གྱི་སྒྲ་གང་ཡང་མེད་པར་ཁུ་
སིམ་མེར་གྱུར་ཅིང་། མི་རྣམས་གཉིད་དུ་ཡུར་ནས་རྨི་ལམ་གྱི་ཞིང་་་་
ཁམས་སུ་སླེབས་པའི་སྐབས། དུད་ཆུང་ཨ་ཅག་སྐྱིད་པའི་ཁང་པའི་ཀ་
བའི་སྟེང་དུ་བཀལ་བའི་ཞུ་སྟེགས་ཐོག་གི་ལྕགས་ཞུ་མཆུ་རིང་ཞིག་ནང་
མར་སྙིགས་དང་སྣུམ་སྙིགས་ལས་སྤར་བའི་སྒྲོན་མེའི་འོད་མདངས་དེ་དུ་
རྩིས་ཡོངས་སུ་འཚོས་ནས་ནག་ཅིང་སྣུམ་པར་གྱུར་པའི་ལྕམ་ཤིང་ཀྱག་ཀྱོག་
དེ་དག་ལ་འཕྲོས་ནས་དམར་ལྷམ་ལྷམ་གྱི་མདངས་ཤིག་ཤར། དེའི་འོག་
གི་རྩིག་པ་འབར་འབུར་དག་རབ་རིབ་མངོན་པའི་ཁྲོད་ནས་རག་སྐྱོགས་
རྙིང་སོང་དེ་སེར་ཐིང་ངེར་མཐོང་། ས་སྟེང་དུ་བཞག་པའི་མེ་ཕོར་ཁོག་
ལྡིར་སྟེང་ལྷན་ཐོག་ལྷན་པ་བརྩེགས་པའི་ཐབ་ཁེབས་ནག་པོ་ཞིག་ནག་རོག་
གེར་སྣང་བ་དེའི་ཐད་ཀའི་དཀར་ཁུང་ནས་ཕར་ལྟ་སྐབས་ནམ་མཁའི་སྐར་
ཚོགས་རྣམས་ཀྱིས་མགོ་རུབ་རུབ་བྱས་ཏེ་དུད་ཆུང་དེར་ལྟ་བཞིན་ཡོད་པ་
དང་འདྲ། ཁང་པའི་གཞོགས་ཀྱི་ཁ་གདན་སྤུ་ཟད་ཅིག་གི་སྟེང་དུ་ད་ལྟ་
དབུགས་ཆད་མ་ཐག་ཡིན་པའི་ཁོང་གི་བཟའ་ཟླ་བཀྲ་ཤིས་ཀྱི་ཕུང་པོ་་
བཞག་ཡོད་པ་དེའི་སྟེང་དུ་ཉལ་གཟན་རྙིང་སོང་ཞིག་གཡོགས་པའི་ཟུར་
ཞིག་ནས་ཟང་ཟིང་དུ་གྱུར་པའི་སྐྲའི་ཆ་ཤས་མངོན། ཨ་ཅག་སྐྱིད་པ་ནི་



རང་གི་བཟའ་ཟླ་དང་གཏན་དུ་བྲལ་བའི་མྱ་ངན་མ་ བཟོད་པར་རང་
དབང་མེད་པར་སྐད་ཀྱིས་ངུས། དེའི་གཞོགས་སུ་ཁོང་གི་གཅེན་པོ་མིག་
དམར་ལགས་ཀྱིས་སེམས་གསོ་བཏང་ནས་བཞུགས་ཡོད། བུ་ཟླ་ཕུན་གྱི་
ངོ་གདོང་དུ་དྲེག་པས་ནག་པོར་གྱུར་པའི་སྟེང་དུ་མིག་གཉིས་ནས་མིག་ཆུ་
རྒྱུག་པའི་ཤུལ་རྗེས་སྲབ་མོ་ཞིག་མཐོང་རྒྱུ་འདུག་པ་དེ་ནི་རི་གཟར་གྱི་རྦབ་
ནས་གངས་ཆུ་ཕྲ་མོ་ཞིག་རྒྱུག་པའི་ཤུལ་དང་མཚུངས། ཁོས་ས་ཐབ་སྐྱ་
བོ་ཞིག་ནང་ལྕི་ཞིབ་དང་། རྟ་སྦངས་བུད་ཅིང་། སྐབས་རེ་ཐབ་སྟེང་
གི་ཁོག་མ་ ཁ་ཕྱེ་ནས་ཟ་རུས་ ཐུག་པ་དཀྲུགས་ཙམ་བྱས། བུ་མོ་ཕན་
ཐོགས་ཀྱིས་ཕའི་ཕུང་པོར་བལྟས་ཏེ་བཟོད་མི་ཐུབ་པའི་གདུང་བས་མནར་
ནས་མིག་ཆུ་ལོ་ཆུ་རྡོལ་བ་ལྟར་བཏང༌། དེ་ལྟའི་ངང་དུ་སྐྱ་རེངས་ཀྱི་ཕོ་ཉ་
ཐོག་མར་བཏང་བས་དེ་ཕོས་སྐད་བརྒྱབ། གློ་བུར་དུ་ལྷག་བསིལ་ཞིག་
བརྒྱབ་བྱུང་བས་ཁང་པའི་རྩིག་གསེང་གི་བུ་ག་དང་དཀར་ཁུང་ཀུན་ནས་
འཛུལ་ཏེ་ཀ་སྟེང་གི་ཞུ་མར་དེ་གསོད་ལ་ཉེ། ཁྱིམ་མཚེས་ཨ་ཇོ་ལྷ་རྒོད་
ལགས་ཨ་ཅག་སྐྱིད་པའི་ཁྱིམ་དུ་ཕེབས་ནས་མདང་ནུབ་གནས་ཚུལ་གང་
འཕྲད་པ་ཡིན་ནམ་ སྙམ་ སྟེ་གཟིགས་ སུ་ ཕེབས་ པས་ གྲོགས་པོ་བཀྲ་ཤིས་
འཇིག་རྟེན་དང་གཏན་བྲལ་ཟིན་པ་མཁྱེན་ཏེ་ལམ་སེང་རང་ཁྱིམ་དུ་ཕར་
ལོག་ནས་རྩམ་པ་ཁུག་མ་གང་དང༌། མར་བཅས་བསྣམས་ཏེ་སྐྱར་དུ་
སྐྱིད་པའི་ཁྱིམ་དུ་ཕེབས་ནས་ཨ་ཅག་ལ་སེམས་གསོ་བཏང་། རིམ་བཞིན་
ནམ་ཇེ་གསལ་དུ་སོང་བ་དང་གཡས་གཡོན་ཁྱིམ་མཚེས་ཚོས་ཤེས་ཏེ་རང་
རང་སོ་ སོའི་འཁོས་ཀ་ལ་གཞིགས་པའི་མར་དང་རྩམ་པ་ཁྱེར་ནས་སྐྱིད་
པའི་ཁྱིམ་དུ་ཡོང་། ཤར་ཕྱོགས་ལྷུན་པོའི་སྤོ་ནས་ཉི་གཞོན་གྱི་འོད་ཟེར་
ས་གཞིར་འཕྲོས་མཚམས་ ཨ་ཇོ་མིག་དམར་ལགས་ཀྱིས་ཁྱིམ་མཚེས་ཚོས་
བསྐྱལ་བའི་མར་གྱི་ཕུད་ནས་མཆོད་མེ་རྫ་ཀོང་གཉིས་བཀང་སྟེ་གཅིག་ཁྱིམ་
དུ་ཞལ་ཕྱེས། གཅིག་དཔལ་ཆོས་དགོན་དུ་ཕུལ་བ་དང་སྦྲགས་རྟེན་གཙོ་



ཤཱཀྱ་ཐུབ་པའི་སྐུ་བརྙན་གྱི་མདུན་དུ་ཨ་ཇོ་འདས་པོ་དེ་བར་དོའི་འཕྲང་
ལས་མྱུར་དུ་ སྒྲོལ་ཏེ་བདེ་བ་ཅན་གྱི་ ཞིང་དུ་སྐྱེ་བའི་སྨོན་ལམ་བཏབ།
མར་ལམ་གཞིས་སྡོད་སར་སོང་ནས་ཨ་ཇོ་བཀྲ་ཤིས་མདང་དགོང་གྲོངས་
པའི་སྐོར་སྙན་སེང་ཞུས། གཞིས་སྡོད་ཀྱི་སེམས་སུ་ད་གཞིས་ཀའི་བོང་
བུའི་རྗེས་སུ་འགྲོ་མཁན་མི་གཅིག་ཉུང་དུ་ཕྱིན་པ་རེད། གང་འདྲ་བྱས་
ན་དྲག་སྙམ་བཞིན་དུ་གནས། །
ཨ་ཅག་སྐྱིད་པ་མ་བུ་གསུམ་གྱི་སེམས་སུ་ ཕ་བཀྲ་ཤིས་འདས་པའི་
སྡུག་བསྔལ་དེ་ཉིན་གཅིག་སོང་གཉིས་སོང་གིས་ཇེ་སྡུག་ཏུ་གྱུར། ལྷག་
པར་ཨ་ཅག་སྐྱིད་པ་སྡུག་བསྔལ་གྱིས་མནར་ཏེ་ཉིན་མོའི་ཟས་དང་མཚན་
མོའི་གཉིད་དང་བྲལ་ཏེ་ཉིན་གྲངས་དྲུག་བདུན་སོང་བ་དང་ཁོང་གི་མིག་
མདུན་དུ་རྟག་ཏུ་འཁོར་བ་ནི་རང་གི་བཟའ་ཟླ་འདས་པོའི་བཞིན་རས་
རླུང་དང་ཉི་མས་གདུངས་ཏེ་ནག་པོར་གྱུར་པ་དེའི་སྨིན་མ་གཉིས་བསྡུས་
པའི་བར་ལ་སྐྱོ་སྣང་གི་རི་མོ་འགའ་གསལ་བ་དེ་དང༌། རྣ་ལམ་དུ་འཇག་
པ་ནི་ཐག་རིང་ནས་ལོག་སྟེ་གཞིས་ཀར་རྩིས་ཞུ་བྱས་ནས་ཁྱིམ་དུ་ལོག་རིམ་
བཞིན་དབུགས་རིང་བཏང་ནས། “ཨ་ཙི། དཀོན་མཆོག་གིས་མཁྱེན།
ང་དང་ངའི་ལས་རོགས་ཀྱིས་རི་ཆུ་འཕྲང་གསུམ་གྱི་ཉེན་ཁ། གངས་
ལྷགས་ཆར་གསུམ་གྱི་མནར་གཅོད། ལྟོགས་སྐོམ་ངལ་གསུམ་གྱི་སྡུག་
བསྔལ་དེ་འདྲ་མྱང་རུང༌། བསྐོས་ཐང་ནི་ཁྱིམ་ཚང་སྟོང་པ་ཞིག་དང༌།
གྲོད་པ་སྟོང་པ་ཞིག ཨམ་ཕྲག་སྟོང་པ་ཞིག་ལས་མི་འདུག་”ཅེས་པ་དེ་
རང་རེད། ད་ནི་འཇིག་རྟེན་འཚོ་བའི་ལམ་འཕྲང་སྐྱ་མོ་འགྲིམས་དུས་སྐྱོ་
རོགས་གཅིག་ཀྱང་མེད་པར་བསམ་དུས་ཁོང་གི་སྡུག་བསྔལ་ནི་དབྱར་གྱི་
ནམ་མཁར་སྤྲིན་ནག་འདུས་པ་ལྟར་ཇེ་ལོད་ཇེ་མཐུག་ཏུ་གྱུར།
གློ་བུར་དུ་ ནང་ ཟན་ ཚེ་ དབང་ དེར་ ཡོང་ སྟེ་ “ མ་ ཅག་ སྐྱིད་ པ།
གཞིས་སྡོད་སྐུ་ཞབས་ཀྱིས་ཁྱོད་བོས་ཤོག་གསུང་གིས”ཟེར། ཁོ་ཚོ་མ་བུ་



གསུམ་པོས་གཏམ་དེ་ཐོས་པ་དང་གཅིག་གིས་གཅིག་ལ་བལྟས་ཏེ་ཡུད་ཙམ་
བར་ ལུས། ། ཨ་ ཇོ་ མིག་དམར་ལགས་ ཀྱིས་ ངག་ དལ་ པོས་ ས སྐྱིད་ པ།
དཔོན་པོའི་བཀའ་ནི་རི་གཟར་རྦབ་རྡོ་འདྲ། ། དེས་ན་རང་ཕན་ཐོགས་
འཁྲིད་དེ་གཞིས་ཀར་འགྲོ་རྩིས་གྱིས”གསུངས་པ་ལྟར་སྐྱིད་པས་བུ་མོ་ཕན་
ཐོགས་འཁྲིད་དེ་གཞིས་ཀར་ཕྱིན། ལམ་བར་དུ་སེམས་ནི་དྲག་ཏུ་རྒྱུགས་
པའི་ཆུ་མོ་ལྟར་ཞི་བའི་སྐབས་དང་བྲལ། དེ་ལྟའི་ངང་དུ་གཞིས་ཀར་
སླེབས། གཞིས་སྡོད་ཀྱིས་སྒྲོབ་ཉམས་དང་ལྡན་པའི་གློ་བསངས་ཤིག་
བརྒྱབ་ནས་“ སྨད་སྐྱིད་པ། ཁྱོད་ཀྱི་བཟའ་ཟླ་བཀྲ་ཤིས་ཁོ་གྲོངས་ནས་
ཉིན་ཞག་བདུན་སོང་ཟིན་པས་ད་ནི་གཞིས་ཀའི་བོང་བུ་ཕྱི་འགྲོའི་དུས་ལ་
འབབ་འདུག བཀྲ་ཤིས་ཀྱི་ཚབ་ཏུ་ཟླ་ཕུན་ཁོ་འགྲོ་དགོས་པས་གན་ངས་
ཉིན་མ་འགྲིག་མ་འཐུས་ཀྱི་ལབ་གླེང་མེད་པར་ཐོན་དགོས་”ཞེས་བཤད།
ཨ་ཅག་སྐྱིད་པས་མིག་ཆུ་གཏོང་བཞིན་མཐེ་བོང་ཀེར་ནས་“སྐུ་ངོ་ཐུགས་
རྗེས་ གཟིགས། ངའི་བུ་ལོ་གཅིག་ལོ་གཉིས་ སྔར་བཞིན་གཞིས་ཀའི་ས༌
• ”“ སྐད་ཆ་མང་པོ་མ་ཤོད། ཁྱོད་ཚོ་ཕ་མ་བུ་ཕྲུག་དང་བཅས་པའི་
སྐེ་མགོ་ལུས་ཀྱི་བདག་པོ་གཞིས་ཀ་འདི་ཡིན་སྟབས་དེས་གང་བསྐུལ་བ་
ལས་ཁྱེད་ཚོར་སྐད་ཆ་ཤོད་དབང་མེད། དེ་ལས་གནངས་ཉིན་ཐོན་རྩིས་
གྱིས་ཤིག་”ཅེས་ངར་ངར་གྱིས་བཤད། ཨ་ཅག་སྐྱིད་པས་པུས་མོ་ས་ལ་
བཙུགས་ཏེ་སྐུར་དུ་ཞུ་བ་འཐེན་པས་གཞིས་སྡོད་ཀྱིས་“ཝ་ཡེ། མོ་མར་
ཁྲིད་ཅིག”ཅེས་བཀའ་བཏང་འཕྲལ་གཡས་གཡོན་གཡོག་པོ་འགའ་ཤས་
ཀྱིས་སྐྱིད་པ་སྒོ་ནས་ཕྱིར་འབུད་བྱས། | ཁྱིམ་དུ་ཨ་ཇོ་མིག་དམར་ལགས་
དང་བུ་ཟླ་ཕུན་གཉིས་ཀྱི་སེམས་རབ་ཏུ་འཚབ་ནས་ཚེར་མའི་སྟེང་གི་བྱིའུ་
ལྟར་བློ་མི་བདེ་བའི་ངང་སྒུག་བཞིན་སྡོད་པའི་སྐབས་སུ་ཨ་ཅག་སྐྱིད་པས་
མིག་ཆུ་གཏོང་བཞིན་སྒོ་ཡར་འཛུལ་ནས་གཞིས་སྡོད་ཀྱིས་བཤད་པའི་སྐད་
ཆ་དེ་དག་ཁོང་གཉིས་ལ་བཤད། ཚང་མའི་སེམས་ནང་མུ་གེའི་སྟེང་དུ་



ཟླ་ལྷག་ཅེས་པའི་དཔེ་ལྟར་སྡུག་ཐོག་སྡུག་བརྩེགས་ཀྱི་གདུང་བས་མནར་ཏེ་
དུས་འདས། སང་ཞོགས་ཨ་ཇོ་མིག་དམར་ལགས་ཀྱིས་“སྐྱིད་པ། དེ་
འདྲ་སེ་བསྡད་དེ་ག་ལ་འགྲིག དེ་ལས་ཨོ་ལོ་ཟླ་ཕུན་གྱི་ལམ་ཆས་གྲ་སྒྲིག་
གྱིས་”ཞེས་ གསུང་བཞིན་ཕྱིར་ཕེབས་ནས་ཚིལ་སྒོར་གཅིག་དང་རྩམ་པ་
ཕྲན་བུ། སྣམ་བུའི་སྟོད་ཐུང་རྙིང་ སོང་ གཅིག་བཅས་བསྣམས་ནས་ས་
“འདི་ཨོ་ལོར་སྤྲོད་རོགས་”ཞེས་གསུང་སྟེ་སྐྱིད་པར་གནང༌། སྐྱིད་པས་
ཕ་བཀྲ་ཤིས་ཀྱི་སྣམ་བུའི་དོར་མ་རྙིང་སོང་ཞིག་དང་། ཀོ་བའི་དུས་་་
ཤུབས་ ཅིག རྩམ་པ་ཕྲན་བུ་བཅས་བསྡོགས་ནས་བུ་ལ་འགྲོ་ཆས་ས་ཐམས་
བསྒྲིགས། ཟླ་ཕུན་ཐོན་པའི་ཞོགས་པར་ཨ་མ་ནི་འབྲལ་བར་མི་བཟོད་
པའི་སྡུག་བསྔལ་གྱིས་མནར་ཏེ་མིག་ཆུ་ལྷུང་ལྷུང་དུ་གཏོང་བཞིན་བུ་ལ་
དཔྲལ་བ་གཏུགས་ནས་ཁ་ཏ་ཞིག་བྱེད་དགོས་སྙམ་རུང་མགྲིན་པ་བརྣངས་
ཏེ་སྐད་ཆ་ཚིག་གཅིག་ཀྱང་མ་ཐོན། གཅུང་མོ་ཕན་ཐོགས་ནི་དུ་བཞིན་
སྡོད་པ་ལས་མགོ་བོ་ཡང་བཏེགས་མི་ཐུབ། ཟླ་ཕུན་གྱིས་ཚུལ་དེ་དག་
མཐོང་ནས་སྙིང་གས་པ་ལྟ་བུའི་སྡུག་བསྔལ་གྱིས་གནོན་ཏེ་རང་ཉིད་ད་ཆ་
ཁྱིམ་གྱི་སྒོ་ནས་ཐོན་ཏེ་ ཕ་མ་སྤུན་མཆེད་དང་བྲལ་ནས་ལ་ཀླུང་དུ་མ་
འགྲིམས་དགོས་པའི་འཇིགས་པ་དང་། ངལ་བ། ཉེན་ཁ་ལ་སོགས་
འཕྲད་རྒྱུ་ཡིན་པ་རེ་ཞིག་བློ་ཡུལ་དུ་འཁོར་ཙམ་ཡང་མ་བྱུང་། ཨ་ཞང་
མིག་དམར་ལགས་ཀྱིས་སྡོག་ཆས་རྣམས་སྒལ་པར་བསྣམས་ཤིང་ཟླ་ཕུན་གྱི་
ལག་ནས་འཇུས་ཏེ་ཁྱིམ་གྱི་སྒོ་ནས་ཐོན། ཨ་མ་དང་གཅུང་མོས་ཟླ་ཕུན་
གྱི་རྗེས་སུ་བལྟས་ཏེ་དུ་ཤུགས་དེ་བས་ཆེ་རུ་སོང་། ཟླ་ཕུན་ནི་ཡིད་བློང་
བློང་པོའི་ངང་དུ་ཁྱིམ་གྱི་སྒོ་ནས་ཐོན་ཏེ་དཀའ་ཚེགས་དང་ངལ་དུབ་ཀྱིས་
ཁེངས་པའི་མི་ཚེའི་ལམ་འཕྲང་ཀྱག་ཀྱོག་དེའི་སྟེང་གི་གོམ་པ་ཐོག་མ་དེ་
ཉིན་དེ་ནས་སྤོས་སོ། གཞིས་ཀའི་སྒོ་རའི་ནང་དུ་ཨ་ཇོ་དོན་གྲུབ་དང༌།
ཨ་ཇོ་ཕུར་བུ་གཉིས་ཀྱིས་བོང་བུར་སྒོ་སྟན་བརྒྱབ་ནས་ཐོན་ཆོག་རེད་འདུག



ཨ་ཞང་ལགས་ཀྱིས་ཁོང་གཉིས་ལ་ཆང་གང་རེ་བླུགས་ཏེ་“ཁྱེད་ཅག་གཉིས་
ཀྱིས་ཨོ་ལོ་འདིར་ལམ་བར་རོགས་རམ་ཡག་པོ་བྱེད་དགོས་” ཞེས་མངགས་
ཆ་གནང་བར་ཁོང་གཉིས་པོས་ “ ཨ་ཇོ་ཐུགས་གཡེང་མི་དགོས། ང་་་
གཉིས་ཀྱིས་རོགས་རམ་ལོས་བྱེད་”ཅེས་ཁས་ལེན་བྱས། ༡ : སྤྱི་
1:| བོང་བུ་ཚང་མ་རིམ་བཞིན་གདང་ཐག་ལས་གློད་ཅིང༌། ཁོང་
གསུམ་པོ་གཞིས་ཀའི་སྒོ་ནས་ཐོན། འགྲོ་ཁར་ཨ་ཇོ་མིག་དམར་ལགས་ .
ཀྱིས་བུ་ཟླ་ཕུན་གྱི་ངོ་ལ་ཞིབ་མོར་གཟིགས་ནས་མིག་ལ་མཆི་ཞགས་འཁོར་
བཞིན་“ཨོ་ལོ་ཁྱོད་ལམ་བར་གཟུགས་པོར་ཅ་ག་གྱིས། ཨ་ཇོ་ཁོང་གཉིས་
ཀྱི་ཁ་ལ་ཉན་པོ་བྱེད་དགོས་” ཞེས་གསུངས་ཏེ་ཁོང་གསུམ་པོར་སྐྱེལ་མ་
བྱས། བོང་བུ་བ་མི་གསུམ་པོས་ཕག་རིའི་ཕྱོགས་སུ་ཁ་གཏད་དེ་གངས་
རོ་གཞིས་ལྷག་ནས་ཐོན། ཟླ་ཕུན་ནི་བོང་བུའི་རྗེས་སུ་བསྙེགས་ནས་སྨྲ་
བ་ཚིག་གཅིག་མེད་པར་སོང་ཞིང་། ཁོའི་མིག་མདུན་དུ་ཕ་འདས་པོའི་
བྱམས་བརྩེའི་ངོ་གདོང་དང༌། ཨ་མ་དང་གཅུང་མོའི་སེམས་སྡུག་གིས་
མནར་བའི་རྣམ་པ་རྣམས་འཁོར་ཏེ་ངལ་དུབ་ཀྱི་ཚོར་བ་སྤུ་ཙམ་མ་བྱུང་།
ཨ་ཇོ་གཉིས་པོའི་སེམས་ལ་ཟླ་ཕུན་བོང་བུའི་རྗེས་སུ་འགྲོ་ཐེངས་དང་པོ་
ཡིན་རུང༌། ངལ་དུབ་ཀྱིས་མནར་བའི་རྣམ་པ་ཕྲན་བུ་ཙམ་ཡང་མཐོང་
རྒྱུ་མེད་པས་ཡ་མཚན་གྱིས་ ཨོ་ལོ་ཟླ་ཕུན། ཁྱོད་ཐག་རིང་དུ་འགྲོ་བ་
ཐེངས་དང་པོ་ཡིན་པའི་བཟོ་མི་འདུག མོ་ལོ་གྱོང་པོ་བྱུང་། ཕོ་ཁྱོ་ག་
རེད་”ཅེས་བསྔགས་པའི་ཚིག་རེ་གཉིས་སྨྲས་རུང་ཟླ་ཕུན་གྱིས་དེ་ལ་མོས་
པའི་རྣམ་འགྱུར་ཙམ་ཡང་མེད་པར་མུ་མཐུད་ལམ་དུ་བསྐྱོད། ཁོང་
གཉིས་པོས་ སླར་ཡང་གཏམ་སྨྲ་བའི་སྤོབས་པ་དང་བྲལ་ཏེ། སྨྲ་བའི་སྒོ་
བསྣམས་ནས་ལམ་དུ་ཞུགས། དེ་ལྟར་ཉིན་བཞི་འགྲུལ་བཞུད་བྱས་་་
མཚམས་ཕག་རི་ཐང་དཀར་དུ་འབྱོར། ཟླ་ཕུན་གྱི་འདྲེན་བྱེད་ལམ་དུ་
ཐོག་མར་འཆར་བ་ནི་ཤེལ་གྱི་མཆོད་རྟེན་འདྲ་བའི་གངས་རི་ཇོ་མོ་དེ་ནི་



གསེར་གྱི་གཞོང་པའི་ནང་དུ་བཞུགས་པའི་དཀར་གཏོར་རྩེ་མོ་རྣོན་པོ་ཞིག་
གིས་རབ་དཀར་ཁ་བའི་གོས་བཀླུབས་ནས་བཻཌཱུརྱ་ཞུན་མའི་མདངས་ལ་
འགྲན་པའི་ནམ་མཁར་ཟུག་པ་དང་འདྲ། དེའི་མཐའ་སྐོར་དུ་རང་བྱུང་
ལྷུན་གྱིས་གྲུབ་པའི་ལྕགས་རི་འདྲ་བའི་ས་འཛིན་ལྷུན་པོས་བསྐོར་ནས་
འདུག ཤར་ལྷོའི་ཕྱོགས་ཀྱི་ཡངས་པའི་སྤང་ཐང་སྟེང་དུ་ལ་ཆུང་ཉི་་
གདུགས་ཕུབ་པའི་དབྱིབས་དང་འདྲ་བ་ཞིག་གི་མདུན་དུ“རི་ཆུང་པོ་ཏོ'”
ཞེས་པའི་དགོན་པ་དེ་ཁྲ་ལམ་མེར་མཐོང་རྒྱུ་འདུག་ལ་དེའི་ཐད་ཀའི་རི་
ལྡེབས་སུ་རི་ཁྲོད་ཆུང་ངུ་ཞིག་འདུག་པ་དེ་ནི་ནམ་མཁའི་ནོར་བུ་ས་གཞིར་
ལྷུང་བ་བཞིན་དུ་མངོན་ནོ། སོང་སོང་བ་ན་ཁོང་གསུམ་པོ་ཕག་རིའི་
ཁྲོམ་གཞུང་དུ་སླེབས། ཁྲོམ་གཞུང་ནས་མགོ་བོ་བཏེགས་ཏེ་ཡར་ལྟ་་
སྐབས་རི་བོ་ནར་མོ་ཞིག་གི་ལྡེབས་ནས་ཁོར་མོ་ཡུག་ཏུ་རྡོ་ཡི་རྩིག་པ་ཐོག་
བརྩེགས་ལྔའི་མཐོ་ཚད་ཙམ་གྱིས་བསྐོར་བའི་ཕྱོགས་བཞིར་ཐོག་བརྩེགས་
དྲུག་ཙམ་གྱི་མཐོ་ཚད་དང་ལྡན་པའི་བཙན་མཁར་བཞི་འགྱིང་ངེར་གནས་
པའི་དབུས་སུ་རྡོ་ཁང་པུ་ ཤུད་དམར་པོའི་ཡང་ཐོག་ཏུ་དར་ཕྲེང་མང་པོ་
ལྷབ་ལྷུབ་ཏུ་གཡོ་བ་ཞིག་བྱུ་རུའི་ཏོག་གིས་བརྒྱན་པ་ལྟ་བུའི་ངོ་མཚར་གྱི་
བཟོ་བཀོད་ཕུན་སུམ་ཚོགས་པ་དེ་ནི་ཕག་རི་རྫོང་ཡིན་པ་རེད། ཟླ་ཕུན་
སྐྱེས་པ་ནས་ད་བར་བརྗིད་ཉམས་ལྡན་པའི་བཀོད་ལེགས་ཁང་བཟང་འདི་
ལྟ་བུ་མཐོང་བ་དང་པོ་ཡིན་པས་ཧ་ལས་ཏེ་འགྲོ་མཚམས་ཀྱང་བཞག་ནས་
མིག་གིས་ཅེ་རེར་ལྟ་བཞིན་པའི་སྐབས་ཨ་ཇོ་དོན་གྲུབ་ཀྱིས་“མོ་ལོ། ། གང་
ལ་ལྟ་ཡི་ཡོད། ད་ཤོག་”ཅེས་ བོས་ པས་ ཟླ་ ཕུན་ཁོ་གཉིས་ཀྱི་རྗེས་ སུ་་
བསྙེགས་ནས་སྤང་གིས་བརྩེགས་པའི་ཐོག་ཅན་གྱི་ཁྲོམ་ར་ནར་མོ་རྒྱ་ཁྱོན་
ཀ་བ་བཅུ་ཙམ་བྱས་པ་ཞིག་གི་སྟེང་དུ་སླེབས། ཁྲོམ་ར་དེའི་སྟེང་དུ་ཀ་
དབྲག་རེར་ཁྲོམ་རེ་བཏོན་ཡོད་པ་དེ་དག་གི་ཚོང་ཟོག་མང་ཆེ་བ་རྒྱ་གར་
ནས་ཐོན་པའི་ཉེར་མཁོའི་ཅ་ལག་ཤ་སྟག་ཡིན་པ་དང་། ལམ་གཡས་



གཡོན་དུ་ཁྲོམ་ཆུང་ཐ་ཐོར་བཏོན་འདུག་པ་དེ་ཚོར་འབྲུག་ཡུལ་ནས་ཐོན་
པའི་ལི་དང་། ཁམ་བུ། སྒ་སྐུ། ཀྲུ་མཱ་ཀྲུའུ། སེ་འབྲུ་སོགས་ཤིང་
འབྲས་ སྣ་ཚོགས་འདུག ཁ་ནུབ་བྱང་ཕྱོགས་སུ་གཏད་ནས་ཕྱིན་པ་ན་
དེར་སྟར་དུ་བསྒྲིགས་པའི་ཚོང་ཁང་ལྔ་དྲུག་ཙམ་འདུག་པ་དེ་ཚོའི་ནང་
རས་ཆ་དང་། ཇ། མར། ལྕགས་གླང་། ཁ་བཏགས་སོགས་དང་།
ད་དུང་ཡུལ་ཟོག་སྣམ་ཆས་རིགས་ཀྱང་འདུག །
ཁྲོམ་གཞུང་ཐོག་ཏུ་དབུས་གཙང་ཁམས་གསུམ་དང༌། གྲོ་མོ་བ།
འབྲུག་པ་བཅས་ཀྱི་མི་ཕར་འགྲོ་ཚུར་འོང་བྱེད་ཅིང་། ཟླ་ཕུན་གྱི་མིག་
སྣང་དུ་ལུས་ལ་སྒ་ཁྲིའི་ཕྱུ་ཆེན་གྱོན་པ་དེའི་སྐེ་རགས་པུས་མོ་བར་བསྡོགས།
ཞྭ་རིལ་སྔོ་སིང་ངེར་མཐོང་བའི་རྐང་པར་རྒྱུན་བུས་སྒྲོག་འཆིང་བྱས་པའི་
ཀོ་ལྷམ་དང༌། མགོ་ལ་སྨྱུག་ཞྭ་རྩེ་རྣོ་གྱོན། སྐེད་པར་རྭ་ཅོའི་ཡུ་བའི་གྲི་
རིང་བཏགས། སྐྱེ་བོ་དེ་ཚོའི་ཁའི་ཕྱི་ནང་ཐམས་ཅད་དང་། ཐ་ན་སོ་
ཡང་དམར་པོར་གྱུར་ཡོད་པ་མཐོང་སྟེ་རང་དབང་མེད་པར་“ ཨ་ཇོ་དོན་
གྲུབ། ། ཕ་གིར་ལྟོས་དང་”ཞེས་འབྲུག་པར་མཛུབ་མོ་བཙུགས། ། དོན་
གྲུབ་ ཀྱིས་ “ ཨོ་ ལོས་ འབྲུག་ པས་ རྡོག་ མག་ བཟས་ པ་ མཐོང་ མྱོང་ མེད།
ངས་ཁྱོད་ནང་ལྷོར་འཁྲིད་གོ། ཤོག་ཅིག་”ཅེས་སྨྲ་བཞིན་སྲང་ལམ་ཞིག་
བརྒྱུད་ནས་རྡོ་སྐས་ཕྲ་ཞིང་གཟར་བ་ཞིག་གི་མདུན་དུ་སླེབས། རྡོ་སྐས་
འཛེགས་ཏེ་སྒོ་ཞིག་འཛུལ་བས་ནང་དུ་རྒྱ་ཆེ་ལ་ཀ་བ་ཀྱག་ཀྱོག་གར་མཁན་
གྱིས་ལུས་པོ་ལྡེམ་ཞིང་གར་བྱེད་པ་དང་འདྲ་བའི་དཀྱིལ་དུ་ཐོག་ཁང་གྲུ་
བཞི་ཆེན་པོ་ཞིག་འདུག་པ་དེ་ནས་རྟ་བདུན་གྱི་འོད་ཟེར་འཕྲོ་བས་ཁང་
ཆེན་ཧྲིལ་པོར་དཀར་ཆ་སླེབས་པ་དང༌། ་ཐོག་འོག་ཏུ་འབྲུག་པ་མང་པོ་
བསྡད་འདུག་པ་དེ་དག་གིས་རྡོ་བ་གསུམ་སྒྱེད་པུར་བྱས་པའི་སྟེང་ཧ་ཡང་
བཀལ་བའི་ནང་ནས་འབྲས་རླངས་འཐུལ་བཞིན་པ་དང༌། དེའི་་་་་
གཞོགས་སུ་ཚོང་ཟོག་འབྲས། འབྲས་ཡོས་སྣ་ཚོགས། ཨ་ཤོང་། སྒྲ་



ཅི། སུར་པན་སྔོན་པོ་སོགས་ཀྱི་རྩྭ་ཕད་ཁ་ཕྱེ་ནས་སྟར་དུ་བསྒྲིགས་ཁོ་ཚོ་
གསུམ་དེ་ནས་འགྲོ་དུས་ཟུར་ཞིག་ཏུ་འབྲུག་པ་ཞིག་གིས་བླུགས་སྣོད་སྒོར་
སྒོར་ཞིག་གི་ནང་ནས་ལོ་མ་སྔོན་པོ་གཉིས་ཙམ་བཏོན་ཏེ་དེ་གཉིས་གཅིག་
ཐོག་གཅིག་བརྩེགས་ཀྱིས་བཞག སྟེང་དུ་ཞོ་ལྟ་བུ་ཞིག་བྱུག་ནས་ལེགས་
པར་བསྒྲིལ་ཏེ་སོའི་སྟེང་དུ་བཞག་ནས་ཕྱུགས་ཀྱིས་བལྡད་བརྒྱབ་པ་ལྟ་བུ་
ཟ་བཞིན་འདུག་པས་ཨ་ཇོ་དོན་གྲུབ་ཀྱིས་དེར་མཛུབ་མོ་བཙུགས་ཏེ་ “ ཨོ་
ལོ་ལྟོས་དང་། འདི་འབྲུག་པས་རྡོག་མག་བཟས་པ་རེད་དཱ། ཁ་ནང་
དུ་ཞིབ་མོར་གྱུར་པ་དང་གཡོས་སྦྱོར་བྱུང་རྗེས་ཁ་དོག་དམར་པོར་འགྱུར་
འགྲོ་གི་ཡོད་པས་དེས་ཁོ་ཚོའི་ཁ་དང་སོ་ཐམས་ཅད་དམར་པོར་གྱུར་པ་
རེད་”ཅེས་འགྲེལ་བཤད་བྱས། ཟླ་ཕུན་གྱིས་མགོ་བོ་ལྕོག་ལྕོག་བྱས་ཏེ་
ཤེས་རྟོགས་བྱུང་བའི་རྣམ་པ་བསྟན། ཁང་ཆེན་དེའི་ནང་ཕར་འགྲོ་ཚུར་
འོང་བྱེད་མཁན་མི་རྒྱུན་ཆད་མེད་པ་དང་། སྐད་སྒྲ་འུར་འུར་དུ་སྒྲོག་སྟེ་
འདུ་འཛིའི་གནས་ཤིན་ཏུ་འཁྲུག་པོ་རེད་འདུག ཁོ་ཚོ་དེ་ནས་མར་དོན་
ཏེ་རྡོ་སྐས་ཕྲ་མོའི་འོག་ཏུ་སླེབས་སྐབས་གསར་དུ་འབྱོར་པའི་འབྲུག་པ་
འགའ་ཤས་ཡར་ཡོང་བ་དང་འཕྲད། དེ་རྣམས་ཀྱིས་དངོས་ཟོག་སྒལ་
སྟེང་དུ་འཁྱེར་བའི་གཞོགས་གཉིས་སུ་ཀོ་ཐག་སྦོམ་པོ་ཞིག་བཏགས་པ་དེ་
དཔྲལ་བའི་ཐོད་དུ་ལེབ་མོར་བཀོན་པ་དང་ལག་ཏུ་འཁར་བ་མགོ་མཐུད་
ཅན་རེ་འཁྱེར་ནས་གོམ་ཞེང་ཆེན་པོས་སྐྱོད་བཞིན་འདུག དེ་ནུབ་ཁོང་
གསུམ་པོ་དེ་སྔོན་སྡོད་མྱོང་བའི་གནས་ཚང་ཆེན་པོ་ཞིག་གི་སར་ཞག་སྡོད་
བྱས། །
དགོང་དྲོ་ཉི་མ་བཞུད་ཙམ་ལ་ཟླ་ཕུན་བོང་བུར་ཆུ་ལྡུར་སྟེར་དུ་་་
བསྐྱོད། ཁོས་བོང་བུར་ཆུ་ལྟར་སྟེར་བཞིན་གཡས་གཡོན་ཀུན་ལ་ཞིབ་
པར་བལྟས་པས་ཡུལ་དེ་གྲོང་ཚོགས་མཐུག་ལ་ཁང་པ་མང་ཆེ་བ་ནི་སྤང་
རྩིག་གཅིག་ཐོག་ཅན་དང་། ཡང་ཐོག་གི་ཕྱོགས་བཞིར་ལྷ་ཚུགས་ཡོད་པ་



དེ་དག་ལ་ཡལ་ག་རབ་ཏུ་རྒྱས་པའི་སྨྱུག་མའི་སྟེང་དར་ལྕོག་སྤྲུས་འདུག་ལ་
མདུན་གྱི་དར་ཤིང་གཉིས་ལ་དར་ཕྲེང་ཡང་བཏགས་འདུག་པས་ཁོའི་སྣང་
བར་མེ་ཏོག་གི་འདབ་མ་བརྒྱ་ཕྲག་མང་པོ་ཁ་དོག་ཅི་དགར་ངོམ་པ་ལྟར་
བྱུང་། ཁོས་ག་ལེར་བོང་བུ་དེད་དེ་སྒོ་རའི་ནང་ཐག་གདང་ལ་བཏགས་
ནས་གཟན་པ་སྟེར། དྲོད་ལྡན་དཀར་ཚགས་གཡོགས་ཏེ་སྡུག་ཏུ་ཕྱིན་
པས་ཨ་ཇོ་དོན་གྲུབ་ཀྱིས་ཆུ་ལྟུར་བླུགས་བྱེད་སྒྱེ་མོ་ལ་བལྟས་ནས། “ ཨོ་
ལོ་ཁོ་རེ། ཁྱོད་ཀྱིས་བོང་བུར་ཆུ་ལྡུར་སྟེར་རྒྱུ་མང་དྲགས་འདུག འདི་
འདྲ་སྟེར་ན་འདང་གི་མ་རེད་” ཅེས་བཤད། ཟླ་ ཕུན་གྱི་བསམ་པར་་
སེམས་ཅན་ལ་ལྟོ་མ་སྟེར་ན་ལས་ཀ་བསྐུལ་ཐབས་བྲལ་བ་རེད་སྙམ་རུང་
རང་ཉིད་བོང་རྗེས་སུ་ཡོང་བ་ཐེངས་དང་པོ་ཡིན་ སྟབས་བསམ་ཚུལ་དེ་
བཤད་མ་ནུས་པར་འཛུམ་དམུལ་དམུལ་གྱིས་ཇ་ཐང་ཕོར་པ་གང་དེ་ག་
ལེར་འཐུང་། གང་ཙམ་ནས་དོན་གྲུབ་ཀྱིས་ཕུར་བུར་བལྟས་ནས་“ང་
གཉིས་གནས་མོའི་སར་བདལ་གླ་གཏོང་རྒྱུ་ཡོད་མེད་བཀའ་འདྲི་ཞུ་བར་
འགྲོ་”ཞེས་བཤད་ནས་ཕྱིར་སོང་། ཟླ་ཕུན་གྱིས་ཁོ་གཉིས་ཀྱི་རྗེས་སུ་
བསྙེགས། གནས་ཚང་དུ་སླེབས་པ་དང་གནས་མོས་ “ བཞུགས་དང་།
བཞུགས་དང་”ཞེས་བཤད། ཁོ་ཚོ་གདན་ལ་འཁོད་རྗེས་དོན་གྲུབ་ཀྱིས་
གུས་གུས་ཞུམ་ཞུམ་ངང་“ བདག་ཚོར་དོ་རྒྱབ་སུམ་ཅུ་ཐམ་པ་ཡོད་པའི་
བདལ་གཏོང་གནང་བྱེད་ཡོད་དམ་”ཞེས་དྲིས། གནས་མོས་རང་ཉིད་
ཀྱི་འགྲམ་དུ་ཡོད་པའི་ཁམས་པ་ཚོང་པ་དེར་“ ཨ་ཕོ། ཁོ་ཚོར་ཁལ་རྒྱབ་
སུམ་ཅུ་གཏོང་རོགས་གནང་། འགན་ལེན་ང་རང་ནས་ཞུས་ཆོག་”ཅེས་
བཤད། ཚོང་དཔོན་དེས་“གནས་མོའི་ངོ་ལ་བལྟས་ནས་ངས་བདལ་གླ་
བཏང་ཆོག་”ཅེས་ཁས་བླངས། དོན་གྲུབ་ཀྱིས་“ང་ཚོའི་བོང་བུ་ཤེད་མོ་
སྐྱོ་སྟབས་སྒམ་དོ་མང་པོ་མེད་པ་ཞིག་ཐུགས་རྗེས་གཟིགས་” ཞེས་རེ་བ་
བཏོན། ཚོང་དཔོན་གྱིས་“ཕྱེད་ཕྱེད་འབག་བྱས་ན་འགྲིག་”ཅེས་བཤད་
10



རྗེས་ཁོ་ཚོ་བདལ་གོང་དང་། འབེབས་དུས་བཅས་སྐད་ཆ་བྱས་ཚར་
མཚམས་ཚོང་དཔོན་གྱིས་“ དོ་ནུབ་ཕྱི་པོ་རེད། དོ་རྩིས་སྤྲད་རྒྱུ་དང་
བརྫངས་ཐོ་བཟོ་རྒྱུ་སང་ཉིན་བྱས་ཆོག་” ཅེས་སྨྲས་ཏེ་རང་རང་ཉལ་དུ་
བསྐྱོད། སང་ཉི་ཤར་མཚམས་སུ་དོན་གྲུབ་ཚོང་དཔོན་གྱི་འགྲམ་དུ་སོང་
ནས་“དོ་རྩིས་སྤྲོད་རོགས་”ཞེས་སྐུལ་ལྕག་བྱས་པས་ཚོང་དཔོན་གྱིས་དོས་
ཁང་ནང་ནས་སྒམ་དོ་སུམ་ཅུ་དང་། རས་ཆ་དོ་པོ་སུམ་ཅུ་བཏོན་ནས་
རྩིས་སྤྲད་དེ་“ད་ངས་ཨ་ཁུ་ཉི་ཆུང་ལགས་གདན་འདྲེན་ཞུས་ཏེ་བརྫངས་
ཐོ་བཟོ་དགོས་”ཞེས་ཤོད་བཞིན་སོང་བས་ཡུད་ཙམ་ནས་བགྲེས་སོང་དབུ་
སྐྲ་སྐྱ་ཕྱེད་སྔོ་ཕྱེད་ལ་ལྕང་ལོ་ཕྲ་མོའི་སྣེར་སྟོང་སྐུད་ཀྱི་སྐྲ་གཞུག་དམར་པོ་
བཏགས། རྣ་བ་གཡོན་དུ་སོག་བྱིལ་ཆུང་ངུ་ཞིག་དང་གཡས་སུ་བོད་གཡུ་
བཏགས། རྣ་བའི་སྟེང་སི་སྨྱུག་རིང་པོ་ཞིག་གཟེར། མགོ་ལ་པགས་ཞྭ་
ནག་པོ་ཏོག་ཡོད་པ་ཞིག་གྱོན། སྣམ་བུ་སྤུ་ཕྲུག་གི་ཕྱུ་པ་རྙིང་པ་སྐེ་རགས་
འཇོལ་འཇོལ་དུ་གློད་པའི་འོག་ནས་སྦུ་མའི་ལྷམ་གྱི་རྩེ་མོ་མངོན་ཙམ་བྱས།
ཚོང་དཔོན་གྱི་ལག་ཏུ་ཟངས་ཀྱི་སྣག་བུམ་བུམ་གཟུགས་ཅན་ཞིག་འཁྱེར་ཏེ་
ཁོང་གཉིས་མཉམ་དུ་དེར་སླེབས། གནས་མོས་ “ ཡར་ཕེབས། ། ཡར་
ཕེབས”ཞེས་བཤད་ནས་སྦུག་ཏུ་གདན་དྲངས་ནས་དཀར་ཡོལ་ཆུང་ཆུང་
ཞིག་ནང་ཨ་རག་གང་བླུགས་ཏེ་བཀྱག་བགྲེས་སོང་གིས་དེ་ཞབས་དག་
བརྒྱབ་རྗེས་ཟངས་བུམ་དཀྲུག་དཀྲུག་ལན་འགའ་བཏང་། ལག་གཡས་
ཀྱིས་རྣ་ཅོག་སྟེང་གི་སི་སྨྱུག་བླངས་ཏེ་སྣག་ཚ་སྨོག་ནས་ཡི་གེ་འགའ་བྲིས་
རྗེས་ཚོང་དཔོན་ལ་བོང་བུ་བའི་མིང་དང༌། བདལ་གཏོང་ཚོང་ཟོག་ལྷ་
སར་རྩིས་སྤྲོད་ཡུལ་བཅས་སྐད་ཆ་དྲིས་ཏེ་ཡི་གེ་ཤར་མར་བྲིས། དེ་བྲིས་
ཚར་རྗེས་ཐེངས་ ཅིག་ཀློག་པ་སྟེ། ཆུ་རྟ་ཟླ་༩ཚེས་ ༢༩ཉིན། གན་་་
འཛིན་གཅིག་བསྡུས་སུ་འབུལ་སྙིང་། དོན་རྩ་ལྷ་ལྡན་ཏྲེ་ཧོར་ཁང་ཚན་
ནང་བཞུགས་ཨ་ཅག་སྒྲོལ་དཀར་ལགས་ནས་རྩིས་བཞེས་མཛད་རྒྱུའི་བྲག་



གཡབ་ཚོང་དཔོན་ཚེ་དགེ་ལགས་ཀྱི་ལྷ་འགྲོའི་རྒྱ་ཟོག་སྟེང་ནས་གངས་རོ་
སྒོ་ཤར་གཞིས་ཀྱི་བོང་བུ་བ་དོན་གྲུབ་སོགས་མི་གསུམ་ནས་བདལ་ཞུས་
ཀྱིས་དངོས་གྲངས་ཅ་ལག་དར་ལྕོག་ཚོས་ཚོགས་དོ་རེར་རས་ཡུག་ཉི་ཤུ་རེ་
ཡོད་པ་དོ་བཅུ། སྦྱོང་དོ་རེར་རས་ཡུག་བཅུ་རེ་ཡོད་པ་དོ་བཅུ། ཀ་ཅི་
དོ་རེར་རས་ཡུག་བཅོ་ལྔ་རེ་ཡོད་པ་བཅུ་བཅས་རྣམས་རྩྭ་བཏུམ་ཤན་སྦྱར་
དང༌། ཤེལ་དཀར་རྟིང་པཱ་སྒམ་དོ་བཅོ་ལྔ། བུ་རམ་རྟིང་པཱ་སྒམ་དོ་
བཅོ་ལྔ་བཅས་སྒམ་དོ་སུམ་ཅུ་དེ་ལྕགས་ ཤན་རྒྱུན་སྦྱར་བཅས་རྩིས་སྤྲོད་
སོང་བས་རྒྱབ་རེར་བདལ་གླ་དངུལ་སྲང་བདུན་ཅུ་དོན་ལྔ་རེ་བྱས་ཁལ་
རྒྱབ་སུམ་ཅུ་ལ་བསྡོམས་བདལ་གླ་དངུལ་སྲང་ཉིས་སྟོང་ཉིས་བརྒྱ་ལྔ་བཅུ་
ཐོབ་པ་ནས་ཕྱེད་བདལ་དངུལ་སྲང་ཆིག་སྟོང་བརྒྱ་དང་ཉི་ཤུ་རྩ་ལྔ་འདིར་
སྤྲད་ཟིན། ཕྱེད་བདལ་ལྷ་སར་དོ་རྩིས་སྤྲད་ཟིན་མཚམས་སྤྲོད་རྒྱུ་དང༌།
ཟླ་ ༡༠ ཚེས་ ༡༨འགྱང་མེད་ལྷ་སར་དོ་རྩིས་སྤྲད་རྒྱུ་དང་དེ་ནས་འབྱུང་ཚེ་
ཉིན་རེར་དོ་རྒྱབ་རེ་ནས་འགྱང་ཆད་དངུལ་སྲང་ གང་ཞོ་ལྔ་ རེ་སྤྲོད་རྒྱུ་
བཅས་ཀྱི་ཁ་དན་གཙང་ཟིན་དང༌། – གལ་སྲིད་ཁ་དན་རྒྱབ་སྐྱུར་དང༌།
ལམ་བར་མེ་ཆུ་རྐུ་ཤོར་བོར་བརླག་སོགས་ཀྱིས་དངོས་ཟོག་ཚང་མིན་བྱུང་
ན་གོང་མིང་བོང་བུ་བ་རང་ནས་ལྷ་སའི་ཡུལ་ཐང་གཞི་བཟུང་གིས་རྩིས་
རྒྱག་མགོ་དཀྲུས་མཇིང་དག་ཞུ་རྒྱུ་ལས། དེ་དུས་དེ་མིན། ང་མིན་ཁོ་
ཡིན་སོགས་ ཁ་གཅིག་ལྕེ་གཉིས་ཀྱི་དྲན་ གཏམ་ གསར་སྐྱེས་གཡོས་ཁག་་
གཡོན་དཀྲི་བྱས་ཚེ་གན་འཛིན་འདིར་བརྟེན་ལུགས་གཉིས་གོང་མ་ཁྲིམས་
བདག་རིན་པོ་ཆེའི་དྲུང་དུ་བྱས་ཉེས་ལ་གཞིགས་ཏེ་ཁྲིམས་འཁུར་གཡོ་མེད་
བསྒྲུབ་རྒྱུའི་དོ་བདག་དོན་གྲུབ་སོགས་བོང་བུ་བ་མི་གསུམ་ནས་རྟགས།
ཁག་ཐེག་འགན་ལེན་འཇལ་ནུས་ཡོང་ཞུ་བ་ཕག་རིའི་གནས་མོ་ནོར་ཆོས་
ནས་རྟགས། ཟོག་བདག་ཚོང་དཔོན་ཚེ་དགེའི་རྟགས་ཞེས་བཀླགས་
ཟིན་པ་དང༌། ཡིག་འོག་ཏུ་སོ་ སོའི་རྟགས་ཐམ་བརྒྱབ་ཟིན་རྗེས་ཚོང་



དཔོན་གྱིས་བགྲེས་སོང་ལ་ཨ་རག་གང་བཀྱག བགྲེས་སོང་གིས་ཨ་རག་
གཙང་བཞེས་གནང་རྗེས་ཞལ་ར་བྱུག་བྱུག་གཏོང་བཞིན་“ད་ང་འགྲོ་གི་
ཡིན་”གསུངས། ཚོང་དཔོན་གྱིས་གནས་མོའི་ས་ནས་ཨ་རག་ཤེལ་དམ་
གང་ཉོས་ཏེ་བགྲེས་སོང་སྐྱེལ་མ་ཞུས། གནས་མོས་འཛུམ་དམུལ་དམུལ་
གྱིས་“ ཨ་ ཇོ་དོན་གྲུབ་ལགས། རྒྱ་གར་ཇ་རིལ་དགོས་ན་ངས་བུ་ལོན་
བཏང་ཆོག དེ་ནས་ཁྱེད་ཚོར་ལམ་གྲོན་གཏོང་བྱེད་ཀྱི་དངུལ་ཞིག་ཐོན་
གྱི་རེད་དཱ”ཞེས་སེམས་བཟང་གིས་བཤད། དོན་གྲུབ་ཀྱིས་“དེ་རིང་ཞུ་
གི་མིན”ཞེས་བཤད། གནས་མོ་ཕྱིར་སོང་རྗེས་ཟླ་ཕུན་གྱིས་ ཨ་ཇོ་ཁེ་
བཟང་ཡོད་ན་ཡག་པོ་མ་རེད་པས་”ཞེས་བཤད་པས་དོན་གྲུབ་ཀྱིས་ཁོ་ལ་
བསྡིགས་ཏེ་“ ཨོ་ལོ་ཁྱོད་ཀྱིས་གང་ཡང་ཤེས་ཀྱི་མ་རེད། གནས་ཚུལ་དེ་
གཞིས་བཞུགས་ སྐུ་ཞབས་ཀྱིས་ མཁྱེན་ན་དཔེ་བསགས་ཀྱི་རེད་” ཅེས་་་་་
བཤད། ཟླ་ཕུན་གྱིས་དེར་ལན་ཅི་ཡང་མ་བཏབ། །
བོང་བུ་བ་མི་གསུམ་པོ་སྡོད་སའི་གནས་ཚང་གི་སྒོ་ར་ཆེན་པོའི་ནང་
ལྷ་ས་དང་གཙང་ཁུལ་ནས་བལ་དང་རྔ་མ་དེར་ཕབ་ནས་རྩིས་སྤྲོད་མཁན་
དང༌། དེ་ནས་རྩིས་བླངས་ཏེ་དྲེལ་ལ་བཀལ་ནས་ཀ་སྦུག་ཕྱོགས་སུ་ཐོན་
མཁན། ཀ་སྦུག་དང་སྒང་ཏོག་ནས་རྒྱ་ཟོག་སྣ་ཚོགས་འབྱོར་ཏེ་རྩིས་སྤྲོད་
མཁན། དེ་དག་དྲེལ་ཐོག་དང་བོང་ཐོག་ཏུ་བཀལ་ནས་ལྷ་ས་དང་གཙང་
ཕྱོགས་ སུ་ ཐོན་ མཁན། ཕྱི་ནས་ བདལ་ གླའི་སྐོར་ དང་། ཉོ་ཚོང་།
དངུལ་འཛའ་བཅས་ཀྱི་སྐོར་ལ་སྐད་ཆ་བྱེད་མཁན་མང་པོ་ཡོང་བ་དང་།
ནང་གི་འགྲུལ་པས་གནས་པོ་དང་གནས་མོར་བདལ་གླ་གཏོང་རོགས་དང༌།
ཧིན་སྒོར་དང་བོད་དངུལ་བརྗེ་རོགས་ཟེར་མཁན་རྒྱུན་མ་ཆད་པ་འདུག་པ་
བཅས་མདོར་ན་སྒོ་རའི་ནང་ཉིན་མཚན་མེད་པར་སྣེ་མང་འདྲེས་འཛིང་
གིས་ཟིང་ཟིང་ལོང་ལོང་ཞིག་ཏུ་སྣང་། ཟླ་ཕུན་གྱིས་དེ་དག་མཐོང་སྟེ་
སེམས་སུ་གནས་ཚང་འདིར་བསྟུན་མཁས་བྱས་ན་རྗེས་སུ་རེ་ལྟོས་བྱ་ཡུལ་
13



ཞིག་ཡོང་བ་འདུག་ཨང་སྙམ། །
ཁོ་ཚོ་གསུམ་དོ་བགོས་བརྒྱབ་རྗེས་འབྲེང་ཐག་གིས་དོ་པོ་རྣམས་ཉིས་
སྦྲེལ་གྱིས་བསྡམས་ནས་བོང་བུར་བཀལ་ཆོག་བཟོས། ཟླ་ཕུན་གྱིས་དོ་
སྣང་ཆེན་པོས་ མ་ ཇོ་གཉིས་པོའི་དོ་པོ་བསྡམ་ སྟངས་ལ་བལྟས་ཏེ་ལས་་་
རོགས་བྱས། དེ་ནུབ་བོང་བུར་མཚན་ལྟོ་ལེགས་པ་ཞིག་སྟེར་ཏེ་སང་ཉིན་
སྐྱ་རེངས་དང་པོ་ཙམ་ལ་ཕག་རི་ནས་ཐོན། །
གཉིས་པ།
རྒྱ་གར་ནས་བདལ་གླ་བླངས་ཏེ་ལྷ་
སར་བསྐྱོད་པ།
1:|:
ཁོ་ཚོ་གསུམ་ཡངས་ཤིང་རྒྱ་ཆེ་བའི་སྤང་ཐང་སྟེང་དུ་བསྐྱོད། བོང་
བུའི་མགྲིན་པའི་སྟེང་དུ་བཏགས་པའི་ལྕགས་དྲིལ་གྱི་སྒྲ་ནི་བོང་བུ་བ་ན་
གཞོན་ཟླ་ཕུན་གྱི་སེམས་ནང་གི་སྐྱོ་གླུ་རིང་པོ་དེར་རོལ་ཆ་རམ་དཀྲོལ་བྱས་
པ་དང་མཚུངས། ལྷག་པ་བརྒྱབ་སྟེ་གྱོན་པ་རྣམས་ལྷབ་ལྷུབ་ཏུ་གཡོ་བ་
ནི་ཡང་ཐོག་གི་དར་ལྕོག་རླུང་བུས་གཡོ་བ་དང་འདྲ། ཤོ་དབྲག་ ཏུ་་
སླེབས་མཚམས་འཆར་ཀའི་ཉི་གཞོན་གྱི་འོད་ཟེར་གངས་རི་ཇོ་མོར་ཕོག་
ནས་དངོས་འབྲེལ་ག་བུར་རྡུལ་མང་བརྩེགས་པའི་ཕུང་པོ་ལ་གུར་གུམ་གྱི་
ཁུ་བ་བཏབ་པ་དང་འདྲ། སྤང་སྟེང་དུ་ཨ་བྲ་རྣམས་གྲུང་ཤ་དོད་པོས་
ཟས་འཚོལ་དུ་བསྐྱོད། རི་ལྡེབས་ནས་ཁ་དཀར་རྐྱང་གི་ཁྱུ་ཚོགས་རྣམས་
བག་ཕེབས་པའི་ངང་ཐང་ཕྱོགས་སུ་རྒྱུགས། ཟླ་ཕུན་གྱིས་མིག་སྐྱག་ཕྱིས་
ཕྱིས་འགའ་བྱས་རྗེས་ཕྱི་བལྟས་ཤིག་བལྟས་པས་མཐའ་སྐོར་ཀྱི་གངས་རིར་
ཉི་འོད་ཕོག་ནས་མཚར་སྡུག་གཅིག་ལ་གཅིག་འགྲན་གྱི་ཚུལ་དུ་གནས།
གླང་ཆེན་གྱི་སྣ་ཞགས་བརྐྱངས་པ་ལྟ་བུའི་རི་ཟུར་དེས་ཕག་རིའི་བཞིན་



རས་ཡོངས་སུ་བཀབ། ཟླ་ཕུན་གྱི་བློ་ངོར་འདུ་འཛིའི་འཁྲུག་པོ་ཡིན་པའི་
ཕག་རིའི་གྲོང་དང་མིག་མདུན་གྱི་དབེན་པའི་སྤང་ཐང་ཆེན་པོ་ གཉིས་
འཁོར་ཏེ་ཤོད་མི་ཤེས་པའི་སྐྱོ་སྣང་ཞིག་སྐྱེས། ཨ་ཇོ་ཕུར་བུས་ཚུལ་དེ་
མཐོང་ནས་འཛུམ་བཞིན་དུ་“ ཨོ་ལོའི་བྱེད་སྟངས་ལ་བལྟས་ན་སེམས་པ་
ཕག་རིར་ཤོར་བ་འདྲ”ཞེས་བཤད། ཟླ་ཕུན་གྱིས་དེ་ལ་འཛུམ་ཙམ་བྱས་
ནས་ལམ་དུ་བསྐྱོད། དེ་ཉིན་ཉིན་གང་སྤང་ཐང་སྐྱ་མོའི་སྟེང་དུ་བསྐྱོད་
བསྐྱོད་ནས་མཐར་ཉི་མ་བཞུད་ཙམ་ལ་དུད་སྣར་སླེབས། རྒྱབ་རི་སྔས་
རིལ་འདྲ་ བའི་ མདུན་ དུ་ དུད་ཚང་བརྒྱ་ ཕྲག་ ཚགས་ དམ་ པོར་ གནས།
དོན་གྲུབ་ཀྱིས་དུད་ཚང་ཞིག་གི་རྒྱལ་སྒོའི་མདུན་དུ་སོང་ནས་ངག་འཇམ་
པོས་“ ཨ་ཇོ་ལགས། དོ་ནུབ་བདག་ཚོ་ལ་གནས་ཚང་ཞིག་གཡར་རོགས་
གནང་”ཞེས་བཤད། རྒྱལ་སྒོའི་ནང་ནས་མི་དར་མ་ཞིག་དོན་ཏེ“ཁྱོད་
ཚོ་བོང་བུ་བ་ལ་གནས་ཚང་གཡར་ནས་ཅི་བྱེད” ཅེས་བཤད་ནས་ཡར་
འཛུལ་ ཏེ་ རྒྱལ་ སྒོ་ བརྒྱབ། ཁོ་ ཚོ་ གསུམ་ ནི་ གྲོད་ པ་ ལྟོགས་ པ་ དང་།
བོང་བུ་ཚང་མ་ངལ་ཏེ་སྒོ་གང་ཡོད་སར་འཛུལ། འགའ་ཤས་ཀྱིས་རང་
སར་ཉལ་རྩིས་བྱེད། དེའི་སྐབས་སུ་རྒྱལ་སྒོའི་འགྲམ་ནས་རྨོ་བོ་ཞིག་གིས་
“ཁྱོད་ཚོ་ཕག་རི་ནས་ཡོང་བ་ཡིན་ པས། འོ་བརྒྱལ་སོང་།། ང་དང་
མཉམ་དུ་ཤོག་དང༌། གནས་ཚང་ངས་གཡར་ཆོག་”ཅེས་ཤོད་བཞིན་ཁོ་
ཚོ་མོ་རང་གི་ཁྱིམ་དུ་འཁྲིད་དེ་གནས་ཚང་གཡར། དོན་གྲུབ་ཀྱིས་“ ཨོ་ལོ་
ཇ་བསྐོལ་ཤིག ངེད་གཉིས་ཀྱིས་ཁལ་ཕབ་ཆོག་”ཅེས་བཤད་ནས་བྲེལ་
བྲེལ་འཚུབ་འཚུབ་ཀྱིས་ཁལ་འབེབས་བཞིན་པའི་སྐབས་དེར་རྨོ་བོས་རྩམ་
ཞིབ་ཟོ་གང་དང་། ཆང་དམ་བི་གང་བསྐྱལ་ཏེ་“ ཨ་ ཇོ་ཚོ། སྔོན་ལ་
ཆང་ལྡུར་ཞིག་ལྕོགས་དང༌། དེ་ནས་ཇ་བསྐོལ་ཆོག་གི་རེད་”ཅེས་བཤད་
ནས་ཕྱིར་ཕྱོགས་ཏེ་ “ ཐག་རིང་གི་འགྲུལ་པ་སྙིང་རྗེ”ཞེས་ཆིག་ལབ་རྒྱག་
གིན་ནང་དུ་ལོག ཁོང་གཉིས་པོས་ཆང་གང་རེ་བཏུང་སྟེ་མུ་མཐུད་ཁལ་



ཕབ། ཟླ་ཕུན་གྱིས་མེ་གཏོང་བཞིན་ཆང་ལྡུར་ལྡག ཡུད་ཙམ་ནས་ཇ་
འཁོལ། ཁོ་ཚོ་གསུམ་པོ་རྫ་ལ་ཆུང་ཆུང་ཞིག་གི་མཐའ་སྐོར་ནས་མེ་་་
བསྲོས་ཏེ་ཇ་འཐུང་བཞིན་པའི་སྐབས་དོན་གྲུབ་ཀྱིས་ཕོར་པའི་ནང་གི་ཇ་
ཧུབ་གང་བརྒྱབ་ནས་“དེ་སྔོན་བདལ་གླ་འཚོལ་རྒྱུའི་འགན་ཚང་མ་ཨ་ཇོ་
བཀྲ་ཤིས་ཀྱིས་འཁུར་གྱི་རེད། ད་ངའི་ཕྲག་སྟེང་དུ་བབས་འདུག་”ཅེས་
བཤད་ནས་དབུགས་རིང་ཞིག་བཏང༌། ཟླ་ ཕུན་ གྱི་མིག་མདུན་དུ་ཕ་
འདས་པོའི་བྱམས་བརྩེའི་བཞིན་རས་འཁོར་ནས་ཁོང་གི་མི་ཚེའི་རིང་"
དཀའ་སྡུག་ཁོ་ནའི་ནང་དུས་འདའ་བར་བློ་ཕངས་ཤིན་ཏུ་ཆེན་པོ་སྐྱེས།
རྫ་ལའི་ནང་གི་མེ་ཤུགས་ཇེ་ཆུང་ཇེ་ཆུང་དུ་འགྲོ་བ་དེས་ཁོ་ཚོ་གསུམ་པོ་ཉལ་
བར་སྐུལ་མ་བཏང་བ་བཞིན་རང་རང་གི་མལ་སར་ཉལ་ནས་ཨ་ཇོ་གཉིས་
པོ་སྔས་ཐོག་མགོ་བཞག་མ་ཐག་སྡུར་པའི་སྒྲ་སྒྲོགས། » ཟླ་ཕུན་ནི་ཨ་མ་
དང་གཅུང་མོ་ཁ་བྲལ་ཁའི་རྣམ་པ་ཡ་ང་བ་དེ་ཡིད་ལ་བརྙན་ཡོལ་ཐོག་
གཟུགས་རིས་ཐོན་པ་བཞིན་གཅིག་རྗེས་གཉིས་མཐུད་དུ་འཁོར་ནས་མཆི་
མའི་ཐིགས་པ་དབང་མེད་དུ་ཤོར་ནས་སྔས་མགོ་ཡང་རློན་པར་གྱུར། ཕ་
ཡུལ་རྒྱབ་ཏུ་བཞག་ནས་ལ་ཀླུང་མང་པོ་བརྒལ་བ་དང༌། ཇི་ཙམ་ཡུལ་
གྱིས་བསྐལ་བ་དེ་ཙམ་གྱིས་ཨ་མ་དང་གཅུང་མོ་དྲན་པའི་སེམས་པ་ཤུགས་
ཆེར་སོང་། ཉིན་མོ་ངལ་དུབ་ཀྱིས་མནར་ཏེ་སེམས་པ་གཡེང་། མཚན།
མོ་མལ་སའི་ནང་དུ་ཉལ་དུས་ལུས་པོའི་ཚ་ཚིགས་ཐམས་ཅད་ན་ཟུག་རྒྱག་
པ་ དང༌། ། རྐང༌ མཐིལ་ ནས་ མེ་ འབར་ བ་ ལྟ་ བུའི་ ཚ་ བ་ བརྒྱབ་ པ།
སྐབས་རེ་རྐང་ པའི་ཞྭ་འགྱུར་ཏེ་ན་ཟུག་མ་བཟོད་པར་འཁུན་སྒྲ་ཤོར།
ལུས་པོའི་ངལ་དུབ་ཇི་ཙམ་ཆེ་ཡང་ཆུང་དུས་ནས་དཀའ་སྡུག་ནང་འཚར་
བའི་བུ་ཕྲུག་ཟླ་ཕུན་གྱིས་ཨམ་ཚིགས་བསྡམས་ཏེ་བཟོད་ཐུབ། སེམས་
ནང་གི་སྡུག་བསྔལ་དང་ཨ་མ་དྲན་པའི་སྡུག་བསྔལ་དེ་དེ་ལས་ལྡོག་སྟེ་རྗེ་
སྡུག་ཇེ་ཆེར་སོང་། ཟླ་ཕུན་ཉལ་བའི་གཉིད་དང་བྲལ་ཏེ་གནས་པའི་
16



སྐབས་སུ་བོང་བུའི་ལྕགས་དྲིལ་གྱི་སྒྲ་རྣ་བར་ཐོས། ཁོས་མལ་ས་ལས་
ཧོབ་སྟེ་ལངས་ནས་ཕྱིར་སོང་སྟེ་བོང་བུར་གཟན་པ་བརྒྱབ། སྐྱུར་དུ་ཡར་
ལོག་ནས་ཉལ་བའི་ཚེ་གཞི་ནས་གཉིད་དུ་ཡུར། དེ་ཕོས་ནམ་བརྡ་བཏང་
བ་དང༌། ཨ་ཇོ་དོན་གྲུབ་ཀྱིས་རོགས་པ་གཉིས་སྐད་བཏང་སྟེ་ ཡ་་་་
ལངས་ནས་ཇི་ལྟར་བཏུང་རྗེས་ཁལ་བཀལ་ཏེ་ཐོན། རབ་རིབ་ཏུ་མངོན་
པའི་ལམ་སྟེང་དུ་བོང་བུ་འདེད་བཞིན་བསྐྱོད་པས་ནམ་རིམ་བཞིན་གསལ།
ཟླ་ ཕུན་གྱིས་ཕྱོགས་བཞིར་བལྟས་པས་ད་ལྟ་འགྲོ་བཞིན་པའི་ས་ཆ་་་་་
མཐའ་བཞི་རི་བོས་བསྐོར་བའི་ཐང་ཆེན་ཞིག་རེད་འདུག ཚ་རྟིང་ཙམ་
ལ་ཁོ་ཚོས་ཁལ་ཕབ། བོང་བུར་རྩྭ་སྟེར། ཇ་བསྐོལ་ཏེ་ཚ་ཕོག་ལྷོད་
ལྷོད་ ཅིག་ བརྒྱབ་ནས་ སྡོད་ པའི་ སྐབས་ ཟླ་ ཕུན་ གྱིས་ “ ཨ་ ཇོ་དོན་གྲུབ།
ཐང་འདིའི་མིང་ལ་གང་ཟེར་”ཞེས་དྲིས། དོན་གྲུབ་ཀྱིས་“འདི་ལ་མགུ་
རུ་མགུར་ཐང་ཟེར། ད་གིན་གྱི་ཐང་དེ་ལ་གླམ་བུ་སྔོ་ཐང་ཟེར། ། ལྟོས་
དང་། ། བྱང་ཤར་མཚམས་ཀྱི་ན་བུན་གྱིས་བཏུམས་པའི་རི་དེའི་རི་སྐེད་
དུ་སྤྲིན་གསར་དགོན་པ་ཡོད་”ཟླ་ཕུན་གྱིས་ཞིབ་པར་བལྟས་ནས་སྡོད་པའི་
སྐབས་དོན་གྲུབ་ཀྱིས་“ད་སྔ་ཙམ་ཕྱིན་ན་མ་གཏོགས་དོ་དགོང་རྡོ་ཆེན་ལ་
སླེབས་དུས་མུན་པ་རུབ་ཀྱི་རེད་”ཅེས་བཤད། ཁོ་ཚོས་ཁལ་བསྐལ་ཏེ་མུ་
མཐུད་ལམ་དུ་བསྐྱོད། ཉི་མ་བཞུད་ཙམ་ལ་རྡོ་ཆེན་དུ་འབྱོར། གནས་
ཚང་གི་ རྒྱལ་ སྒོར་ འཛུལ་ བ་ དང་ ཐོག་ མར་ སྒོ་ ར་ ཆེན་ པོ་ ཞིག་ མཐོང་།
དེའི་ནང་བོང་བུ་རུབ་ནས་ཁལ་ཕབ། རྩྭ་སྟེར། དེ་ནས་ཁང་པའི་ནང་
དུ་འཛུལ་བས་ནང་གི་སྒྲིག་ཆས་གཞན་དང་མི་འདྲ་ཞིང་། ཉལ་ཁྲི་རྐུབ་
སྟེགས་ཆ་ཚང་དང༌། རྩིག་ལྡེབས་སུ་ཐབ་སྒོ་བཏོན་ནས་ཐབ་དེར་མེ་
བཏང་ན་ཁང་པ་ཡོངས་ལ་ཚ་དྲོད་རྒྱས། སྒེའུ་ཁུང་ཤེལ་ཁྲ་ཡོད་ཚད་
ཉིས་བརྩེགས་ཡིན་འདུག་པ་དེ་མཐོང་ནས་ཟླ་ཕུན་གྱིས་ཧ་ལས་པའི་རྣམ་
འགྱུར་སྟོན་བཞིན་སྲུང་བྱ་ཨ་ཇོ་ལ་“ཁང་པ་འདི་དངོས་གནས་དཔེ་གསར་
17



ཞིག་འདུག་” ཅེས་བཤད། ཨ་ཇོས་“དབྱིན་ཇིའི་འགྲུལ་སྐྱོད་པའི་ཞག་
སྡོད་དང་། སྦྲག་ཏར་བབས་ཚུགས་འཁེལ་ཡུལ་ཚང་མ་ཁང་པ་འདི་འདྲ་
རེད་”ཅེས་བཤད། སང་ཉིན་དེ་ནས་ཐོན་ཏེ་ཀ་ལར་སླེབས། རྒྱབ་རི་
མཐོ་ལ་རི་སྣ་རིང་པོ་ཞིག་གིས་ཀ་ལའི་ཡུལ་ལུང་སྟོད་སྨད་གཉིས་སུ་གྱེས།
མདུན་ལ་སྒོར་མོ་རྔ་དང་འདྲ་བའི་མཚོ་ཞིག་འདུག་པ་དེའི་མཚོ་ངོས་སུ་རྔ་
རླབས་ལང་ལོང་འཕྱུར་བ་དང་། གཞོགས་སུ་ལྷ་ཁང་ཆུང་ངུ་ཞིག་ཡོད་
པ་དེའི་ཕྱི་རོལ་དུ་རྒན་རྒོན་བསྐོར་བ་གསོག་མཁན་མི་ཉུང་བ་ཞིག་འདུག་
ཐང་ཆེན་པོའི་སྟེང་དུ་ཐལ་རྡུལ་གྱིས་གནམ་ས་ཁེངས་ཏེ་རླུང་བུའི་འུར་
སྒྲས་བོང་བུའི་ལྕགས་དྲིལ་གྱི་སྒྲ་ཡང་ཐོས་རྒྱུ་མེད་པར་གྱུར། དོན་གྲུབ་
ཀྱིས་“ཐང་ངན་འདིའི་སྟེང་དུ་ག་དུས་སླེབས་ཀྱང་རླུང་བུ་རྫོགས་དུས་མི་
འདུག”ཅེས་དམོད་མོ་འདོན་བཞིན་བོང་བུ་ཁ་ཐོར་དོགས་ཀྱིས་དངངས་
འཚབ་ཆེན་པོས་གཡས་ལྟ་གཡོན་ལྟ་ཡང་ཡང་བྱེད་པ་དང༌། སེམས་ཅན་
ལ་གྲངས་ཀ་ཡང་ཡང་བརྒྱབ། ཕུར་བུ་དང་ཟླ་ཕུན་གཉིས་པོས་གཡས་
རྒྱུགས་གཡོན་རྒྱུགས་ཀྱིས་བོང་བུ་ཚང་མ་རུག་གིན་འདེད། ལམ་དུ་ཟིང་
རྟ་བཞོན་པའི་རྟ་པ་འགའ་འཕྲད་པ་དེ་ཚོའི་གྱོན་ཆས་དང་། རྟ་ཆས།
རྟ་སྒྲོ་གོ་མཚོན་ལ་སོགས་པར་བལྟས་ན་ཚོང་པ་ཆེན་པོ་ཤ་སྟག་ཡིན་བཟོ་
འདུག ཟླ་ཕུན་གྱིས་ཁོ་ཚོར་མིག་ཤར་བརྒྱབ་པ་ཙམ་ལས་ཞིབ་པར་ལྟ་
ཁོམ་མ་བྱུང་བར་རླུང་ཆེན་གྱི་གདོང་བསུས་ནས་མུ་མཐུད་བསྐྱོད། མུན་
པ་རུབ་མཚམས་སུ་ཁང་དམར་དུ་འབྱོར། ཁོང་གསུམ་པོ་རྫ་ལ་ཆུང་ཆུང་
ཞིག་གི་མཐའ་བསྐོར་ནས་མེ་སྲོ་བཞིན་བསྡད། ཉི་འོད་དང་རླུང་བུས་
གཙེས་ནས་ཁོ་ཚོ་གསུམ་གྱི་ངོ་གདོང་སོལ་བའི་མདོག་ལྟ་བུར་གྱུར། མགོ་
བོའི་སྒྲ་དང༌། རྣ་ཅོག་གི་ཁུང་བུ། མིག་མཚམས་བཅས་ཐལ་བས་སྐྱ་
ཆིལ་ཚོས། རྫ་ལའི་མཐའ་རུ་བརྐྱངས་པའི་ལག་པ་དེ་དག་བྱ་རོག་གི་
སྡེར་མོ་ལྟར་ནག་པོར་གྱུར། དོན་གྲུབ་ཀྱིས་རྫ་ལའི་ནང་ལྕི་བ་ཞིག་་་་



བཏབས་ཏེ“ན་ནིང་ཀ་ལ་པག་ཐང་སྟེང་ཁལ་མ་ཐེག་པར་བོང་བུ་གཉིས་
འཆི་བ་དེས་གཞིས་བཞུགས་སྐུ་ཞབས་ཀྱིས་བོང་བུའི་རིན་པ་དང༌། ཁལ་
རྒྱབ་གཉིས་ཀྱི་ལྷ་ས་བར་གྱི་བདལ་དངུལ། དོ་པོ་དུས་ཐོག་རྩིས་སྤྲོད་མི་
ཐུབ་པའི་འགྱང་ཆད་བཅས་ཚང་མ་ང་ཚོ་གསུམ་གྱི་ཟླ་ཕོགས་ནས་བཅག་
སྟབས་ཁྱིམ་གྱི་བཟའ་ཟླ་བུ་ཕྲུག་གསོ་རྒྱུ་ཕར་བཞག བདག་ཚོའི་ལམ་
རྒྱགས་ཀྱང་ཧ་ཅང་ཁག་པོ་བྱུང་”ཞེས་བཤད་ནས་ངོ་གདོང་འཕུར་ཙམ་
བྱས། ཕུར་བུས་“དངོས་འབྲེལ་བྱས་ན་བདག་ཚོ་གསུམ་ལ་ལན་པ་ག་ལ་
ཡོད། གཞིས་སྡོད་པས་སེམས་ཅན་ལ་ལྟོ་ཉུང་ཙམ་སྟེར་ནས་ལས་ཀ་མང་
ཙམ་བསྐུལ་དགོས་རེད་ཅེས་བཤད་པ་ལྟར་གཞིས་གཉེར་ཁོས་ཀྱང་བོང་
བུར་གཟན་ཆག་སྡོག་སྐབས་བཀྲེན་པོ་ག་ཚོད་བྱེད་ཀྱི་ཡོད། དེས་རྐྱེན་
པས་སེམས་ཅན་ཤ་ཤེད་ཤོར་ཏེ་ཤི་བ་རེད། སྐབས་དེར་ཨ་ཇོ་བཀྲ་ཤིས་
གྲོངས་མཁན་དེས་མིག་ཆུ་ཡང་བཏང་སོང་”ཞེས་བཤད། ཟླ་ཕུན་གྱིས་
གཏམ་དེ་ཐོས་པ་དང་སེམས་ཧ་ཅང་མ་སྐྱིད་པ་བྱུང༌། སང་ཉིན་ཏེ་རུ་ལ་
བརྒྱབ་དགོས་སྟབས་ནམ་ཕྱེད་ཡོལ་ཙམ་ལ་ཁང་དམར་ནས་ཐོན། བོད་
ཚེས་ཉི་ཤུ་དགུའི་མཚན་མོ་ནི་མུན་པ་ཤིན་ཏུ་ནག་པས་ལམ་མཐོང་དཀའ་
བར་གྱུར། ཟླ་ཕུན་གྱི་སེམས་སུ་བར་དོའི་འཕྲང་ལམ་ཞེས་པ་དེ་ཕལ་
ཆེར་འདི་འདྲ་ཞིག་མིན་ནམ་སྙམ། ཁོས་མགོ་བོ་བཏེགས་ནས་ནམ་་
མཁར་བལྟས་པས་སྐར་མ་མཐོང་། སེམས་སུ་སྐར་མ་ཡ་གིའི་འོག་ཏུ་
ངའི་བྱམས་བརྩེ་ཅན་གྱི་ཨ་མ་དང་། གུས་ཤིང་བརྩེ་བའི་ཨ་ཞང་ལགས།
སྙིང་ནས་བརྩེ་བའི་གཅུང་མོ་བཅས་བཞུགས་ཡོད། ཟླ་ཕུན་གཞིས་ཀར་
འགྲོ་མི་དགོས་པའི་ཉིན་མོ་ཨ་མས་བརྩེ་བའི་སྤུན་གྱིས་གཟིགས་ཏེ་ “ ཨོ་ལོ་
ཁྱོད་དེ་རིང་ལྷོད་ལྷོད་བྱས་ཉོལ་ཨཱ་”ཞེས་གསུངས། གཅུང་མོས་ཇ་གང་
སྔས་འགྲམ་དུ་བསྐྱལ་ཏེ་“ཨ་ཇོ་ཇ་འདི་འཐུང་དང་”ཞེས་བཤད། ཨ་
མས་མར་སྣོད་ཆུང་ཆུང་དེའི་ནང་ནས་མར་རྡོག་ ཅིག་ཇ་ཕོར་ནང་དུ་་་
19



བླུགས། ཟླ་ཕུན་གྱིས་ཕོར་མར་ལ་ཕུ་བཏབ་པ་དང་ཇ་ཧུབ་གང་བཏུང་
ནས་མུ་མཐུད་མལ་སའི་ནང་དྲོ་སོབ་བེར་ཉལ། ཁྱིམ་དུ་སྡོད་སྐབས་ཀྱི་
གནས་ཚུལ་དེ་ཚོ་ཡིད་ལ་འཁོར་ནས་རང་དབང་མེད་པར་མིག་ཆུ་ལྷུང་
ལྷུང་དུ་བབས། དེ་ནས་རིམ་བཞིན་སྐྱ་རེངས་ཀྱི་ཕོ་ཉས་མུན་པ་རྣམས་
ཕ་མཐར་བསྐྲད་ནས་སྲིད་པའི་མུན་སེལ་དེ་འོད་ཟེར་བརྒྱ་ཕྲག་སྤྲོས་བཞིན་
འཇིག་རྟེན་འདིའི་ཐོག་ཏུ་གཟིགས་མོར་ཕེབས།། མི་རྣམས་ཀྱི་ལུས་་་
སེམས་གཉིས་ཀར་དྲོ་སྐྱིད་སྟེར། བོང་བུ་ཚང་མ་ཡང་འགྲོ་བཞིན་རྣ་བ་
ཀྲོང་ཀྲོང་གིས་གང་སར་བལྟ་ལ་བྲེལ། ། ས་གཞིར་ཚ་དྲོད་སླེབས་ཙམ་ལ་
ལ་རྩར་འབྱོར། དེར་ཚ་ཕོག་ལྷོད་ལྷོད་ཅིག་བརྒྱབ་སྟེ་ལ་འཛེགས། ལ་
སྐེད་དུ་སླེབས་དུས་བོང་བུ་ཚང་མ་ ཤ་ཤེད་སྐྱོ་བས་གཅིག་རྗེས་གཉིས་་
མཐུད་ཀྱིས་འགྱེལ། ལ་ལ་ནི་ཐད་ཀར་བསླངས་ཐུབ། འགའ་ཤས་ནི་
ཁལ་ཕབ་ན་མ་གཏོགས་ལངས་མ་ཐུབ་སྟབས་ཁོ་ཚོ་གསུམ་ནི་དབུགས་ཧལ་
བཞིན་བྲེལ་བྲེལ་འཚུབ་འཚུབ་ཀྱི་ངང་ནས་ལ་རྩེར་སླེབས་ཙམ་བྱུང༌། རྡོ་
ཕུང་སྟེང་དུ་བཙུགས་པའི་དར་ལྕོག་དེ་ནི་ཤུགས་དྲག་ཆེ་བའི་རླུང་བུས་
དེད་དེ་ འུར་སྒྲ་དང་ བཅས་ སྐད་ ཅིག་ཙམ་ ཡང་ སྡོད་ དབང་ མི་ འདུག
ཤར་དུ་གངས་རི་མཐོ་པོ་ཀེ་རེར་གནས་ཡོད་པ་དང་། མདུན་ཕྱོགས་ཀྱི་
ཉིང་རོ་ལུང་གཞུང་དེ་ཁད་ཡངས་པའི་ས་གཞིའི་སྟེང་དུ་ཐེམ་དུད་བཞི་ལྔ་
ཙམ་རེ་རུབ་རུབ་བྱས་ཏེ་གནས་འདུག ཁོ་ཚོས་བོང་བུ་དལ་པོར་དེད་
ནས་ལ་རྩར་སླེབས་པ་དང་ས་སྟོང་རྒྱ་ཆེན་པོ་ཞིག་སྒྲོལ་ཏེ་རི་མཚམས་སུ་
གནས་པའི་ཉིང་རོ་རྡོ་བརྡུང་དུ་དེ་ནུབ་བསྡད། གནས་པོས་“ ཨ་ཇོ་བཀྲ་
ཤིས་མེད་དམ”ཞེས་ཟེར། ཁོང་གསུམ་ཕན་ཚུན་ཕར་ལྟ་ཚུར་ལྟ་བྱས་པ་
ལས་གནས་པོའི་དྲི་བར་ལན་འདེབས་མཁན་མེད་པར་ཡུད་ཙམ་ཁུ་སིམ་
མེར་བསྡད། གང་ཙམ་ནས་དོན་གྲུབ་ཀྱིས་སྐད་ཆུང་དུས་“ ཨ་ཇོ་གྲོངས་
སོང་། འདི་ཁོང་གི་བུ་རེད་”ཅེས་སྨྲས། གནས་པོས་ཟླ་ཕུན་ལ་བལྟས་



ཏེ་ས ཨོ་ལོ་སྙིང་རེ་རྗེ་”ཞེས་ཁ་སྐྱེངས་པ་ལྟ་བུས་དེ་ལྟར་བཤད་ནས་སླར་
ཡང་དོན་གྲུབ་ལ་ཁ་ཕྱོགས་ཏེ་“ཁྱེད་ཚོར་ཇ་རིལ་ཚོང་རྒྱུ་མེད་དམ། རིན་
འབབས་འབྲུ་དངུལ་གང་དགོས་ཀྱང་སྤྲད་ཆོག་”ཅེས་བཤད། དོན་གྲུབ་
ཀྱིས་ “ མེད” ཅེས་ལན་བརྒྱབ་པ་དང་གནས་པོས་དབུགས་རིང་ཞིག་་་་
བཏང་སྟེ་ཕྱིར་ལོག ཁོང་གསུམ་ཡང་ཞུ་མར་ལ་ཕུ་བཏབ། གཉིད་
ཉལ། སང་ཉིན་ཉི་མ་ཤར་མཚམས་སུ་ཐོན་ནས་ཇི་ཙམ་བསྐྱོད་པ་དེ་
ཙམ་གྱིས་འགྲོ་ལམ་གུ་དོག་ཏུ་གྱུར་ཏེ་གཡས་གཡོན་གཉིས་ལ་གཡང་གཟར་
གྱི་བྲག་རི་སྲིན་མོ་ཁྲོས་པའི་ངོ་གདོང་འདྲ་བ་ཀེ་རེར་ལངས་ནས་འདུག་
ཕུར་བུས་“འདིར་རྐུན་མ་སྡང་པོ་ཡོག་རེད། སྤྱང་གྲུང་བྱེད་དགོས་”
ཞེས་བཤད། ཟླ་ཕུན་གྱིས་གཏམ་དེ་ཐོས་པ་དང་གཡས་གཡོན་བྲག་ལ་
ཞིབ་པར་བལྟས་ཏེ་དངོས་གནས་བྲག་སྟེང་ནས་མེ་མདའ་འདྲ་བརྒྱབ་ན་ང་
ཚོ་ཐར་ས་མི་འདུག་སྙམ་སྟེ་དོགས་ཟོན་ཆེན་པོ་བྱས། སྐབས་རེ་རྟ་པ་
དང་དྲེལ་པ་འགའ་ཤས་འཕྲད་རུང་བོང་བུས་མཇུག་མ་ཟིན་སྟབས་དེ་དག་
སྔོན་དུ་ཤོར། ལམ་དོག་པོ་དེའི་ནང་ཁོང་གསུམ་པོ་སྐད་ཆ་ཚིག་གཅིག་
མ་བཤད་པར་བསྐྱོད་བསྐྱོད་ནས་དགོང་མོ་ས་རུབ་ཙམ་ལ་རྒྱ་མོ་ན་གར་
སླེབས།	མགྲོན་ཁང་ཚང་མར་འགྲུལ་པས་ཁེངས་འདུག་པས་ཁོང་་་་་
གསུམ་སྒོ་རའི་ཟུར་ཞིག་ ཏུ་བསྡད། ཁོ་ཚོའི་མཆུ་ཏོ་ནི་ཉི་ལྷག་གིས་་་
གཙེས་ཏེ་སེར་ཁ་གས་ནས་ཁྲག་དོན་པ་དང་། ལྷག་པར་བློ་ཕུན་གྱི་མཆུ་
ཏོ་ནི་དེ་བས་གས་ཆེ་བས་ཁོས་ ཕད་སྣོད་ནང་ནས་ ཨ་ཞང་ལགས་ཀྱིས་
གནང་བའི་ཚིལ་ལུ་ཕྲན་བུ་དེ་བཏོན་ཏེ་མེ་ལ་བཞུས་ནས་ཁོ་ཚོ་གསུམ་ཀའི་
ངོ་གདོང་དང་མཆུ་ཏོར་བྱུག རྫ་ར་ནས་ཐོན་ཏེ་དགོང་ཇ་ཙམ་ལ་སྣ་
དཀར་རྩེ་རུ་སླེབས། མཁར་རྫོང་དེ་ནི་རི་སྣ་ཞིག་གི་སྟེང་དུ་ཆགས་ཤིང་།
ཕལ་ཆེར་ཐོག་བརྩེགས་བཞི་ལྔ་ཙམ་གྱི་མཐོ་ཚད་ཡོད་པ་ལ་རྩེ་མོའི་པུ་ཤུ་
དམར་ཞིང་གཡས་གཡོན་དུ་སྒེའུ་ཁུང་ཆུང་ངུ་མང་པོ་ཁྲ་ཆིལ་གནས་འདུག



དེའི་ ཕྱོགས་ བཞིར་དུད་ཁྱིམ་ མང་ པོ་ བསྐོར་ནས་ ཆགས་ ཡོད་ པ་ དང་།
མདུན་དུ་ཡངས་ཤིང་རྒྱ་ཆེ་བའི་སྤང་གཤོངས་དང༌། ཤར་དུ་ཡར་འབྲོག་
གཡུ་མཚོའི་མཚོ་མཇུག་དེ་སྔོ་ལྷམ་མེར་མཐོང་བ་དང་། ལྷོ་ཕྱོགས་སུ་
མིག་རྒྱང་གང་ཙམ་ན་ལྗོན་ཤིང་ཚོམ་བུར་འཁྲིགས་ པའི་དབུས་སུ་ ཡར་
འབྲོག་བསམ་སྡིངས་དགོན་པ་རབ་རིབ་ཅིག་མཐོང་རྒྱུ་འདུག དེའི་
སང་ཉིན་གཡུ་མཚོའི་མཐའ་ནས་ཆགས་པའི་རི་མཚམས་ཀྱི་ལམ་བརྒྱུད་དེ་
རིམ་བཞིན་ཧ་དབང་དང་། ངན་པ་གཞིས་འོག འདབས་ལུང་བས་
བཅས་ཀྱི་རི་ཁྲོད་དང་། ཁང་ཁྱིམ་ཉམས་སུ་དགའ་བ་དེ་དག་སྒྲོལ་ཏེ་
དཔལ་སྡེར་སླེབས། དེ་ནས་ཐད་ཀར་ཡར་འབྲོག་གཡུ་མཚོའི་ཤར་གྱི་རི་
མཚམས་སུ་གནས་པའི་ལམ་བུ་ཞེང་ཆུང་དེ་དེད་ནས་མུ་མཐུད་བསྐྱོད་དེ་
དཔལ་སྡེའི་སྟོང་ཆེན་བཅོ་བརྒྱད་ཅེས་བྱ་བ་ཁུག་པ་བཅོ་བརྒྱད་ཡོད་པར་
གྲགས་པ་དེའི་གཤམ་ནས་བསྐྱོད་དེ་ཉི་མ་མ་བཞུད་ཙམ་ལ་གམ་པ་ལའི་རྩ་
བ་ གྲ་མ་ལུང་ཞེས་པ་དེར་ཞག་སྡོད་བྱས། ཡར་འབྲོག་བརྒྱུད་གསུམ་
འཁེལ་ནས་དེར་སྡོད་སའི་གྲོང་ཚོ་དེ་དག་གི་སྒོ་ར་མང་ཆེ་བའི་ནང་འཐག་
ཁྲི་བཙུགས་ནས་འཐག་ཁྲིའི་སྟེང་བཙུགས་ཕྲུག་འཐག་འཕྲོ་མཐོང་རྒྱུ་་་
འདུག་ལ་བུད་མེད་རྣམས་ནི་རྒྱུ་སྤུན་འཁལ་མཁན་ ཤ་ སྟག་ རེད་འདུག
ཡར་འབྲོག་རྒྱུད་ཀྱི་ལུག་གྲངས་འབོར་ཆེ་ལ་སྤུས་ཀ་དག་ཅིང་བལ་འཇམ་
པ་བཅས་འདུག གྲ་མ་ལུང་ནས་སྒོ་དོན་མ་ཐག་གམ་པ་ལའི་གྱེན་ལ་
ཐུག་ཅིང་དེར་འཛེགས་རྒྱུ་དེ་ཙམ་མི་འདུག་པས་ཉིན་བྱེད་ཀྱི་འོད་སྟོང་
འཚེར་ཙམ་ལ་ལ་རྩེར་སླེབས། ལ་སྟེང་ནས་ལྟ་སྐབས་དབུས་ཀྱི་ཡུལ་
ལྗོངས་དེ་ཡི་བར་སྣང་གི་ཁམས་ཀུན་ཏུ་དུ་ཞག་འཁྲིགས་ཤིང༌། ལྟུང་
གསེབ་གླིང་དང་གླིང་ཡོད་པའི་དཀྱིལ་ནས་ཁང་པ་རྣམས་གསལ་ལ་མི་
གསལ་ཞིག་མཐོང༌། དེ་དག་གི་བར་མཚམས་ཐམས་ཅད་ས་རྒྱུ་གཤིན་
པོའི་ཞིང་ཐང་གིས་ཁྱབ་ཅིང་དེའི་མུ་མཚམས་རྣམས་སྨྱུག་འཛིན་མཁན་



པོས་ཤོག་སྟེང་དུ་རེའུ་མིག་བཀོད་པ་ལྟར་དུ་སྣང༌། ། རི་འདབས་དང་རི་
སུལ་རྣམས་སུ་དགོན་པ་དང་རི་ཁྲོད་མང་པོས་པད་དཀར་རབ་ཏུ་བཞད་
པ་ལྟ་བུའི་མཛེས་སྡུག་ངོམ། རི་འགོ་ནས་ཐུར་དུ་འབབ་རྒྱུའི་ལམ་ཐག་
རིང་ལ་ལམ་གཟར་བས་བོང་བུ་འགའ་ཤས་ཚིགས་བུབ་ལོག་སྟེ་རིལ་བ་
དང་། འགའ་ ཤས་ སྒལ་ རྨ་ཚ་ སྟེ་འགྲོ་ མ་ འདོད་ པར་རང་ སར་ཉལ།
བོང་བུ་བ་མི་གསུམ་པོས་ཚ་ཚ་འུར་འུར་གྱི་ལས་ཀ་བྱས་ཏེ་མཐར་གམ་པ་བ་
རྫིར་འབྱོར། གམ་པ་ལའི་པང་དུ་བཞུགས་པ་ལྟ་བུའི་ལུང་པ་དེའི་དཀྱིལ་
དུ་གམ་པ་གཞིས་ཀའི་ཁང་ཆེན་ཡོད་པ་ལ་མཐའ་སྐོར་དུད་ཚང་མང་པོས་
བསྐོར་ཏེ་གནས་འདུག དེར་ཚ་ཕོག་ལྷོད་ལྷོད་ཅིག་བརྒྱབ་སྟེ་མི་དང་
སེམས་ཅན་ངལ་གསོས་མཚམས་དོན་གྲུབ་ཀྱིས་“དོ་ནུབ་ང་ཚོ་གམ་པ་བྱང་
ཐང་དུ་སླེབས་པ་ཞིག་མ་ཕྱིན་ན་སང་ཉིན་གྲུ་ཁར་སྔ་པོ་སླེབས་ཐུབ་ཀྱི་མ་
རེད་” ཅེས་བཤད་ནས་ ཐོན། ལ་རྩེར་སླེབས་ཏེ་ལྟ་ སྐབས་ ཡར་ཀླུང་་་་
གཙང་པོ་དེ་བིཌཱུར་ཞུན་མའི་ཁུ་བའི་དཔལ་ལ་འགྲན་བཞིན་དལ་གྱིས་
རྒྱུགས། དེའི་གཡས་གཡོན་དུ་གྲམ་རྡོ་སྐུ་ཆིལ་ལེར་མཐོང་བ་ནི་ཆུ་བོ་ཁ་
བྲི་བའི་རྟགས་སུ་སྣང་། གཞོགས་ཀྱི་བྱེ་ལམ་བརྒྱུད་གམ་པ་བྱང་ཐང་དུ་
སླེབས། སང་ཞོགས་གྲུ་ཁར་སྔ་ཙམ་སླེབས་ཆེད་ནམ་མ་ལངས་ཙམ་ལ་
གམ་པ་བྱང་ཐང་ནས་ཐོན་པས་ཆུ་དབར་རིའི་ནུབ་ངོས་འཕྲང་ལམ་དོག་
པོ་དེ་བརྒྱུད་ཉི་མ་མ་ཤར་ཙམ་ལ་གྲུ་ཁར་སླེབས། དེར་གྲུ་ཤན་རྟ་མགོ་
ཅན་ལ་གྲུ་གཟུགས་ཀྱི་སྟེང་འོག་དང་གྲུ་ལྡེབས་ཐམས་ཅད་ལྕགས་ཤན་ལེབ་
མོར་བོད་བཟོའི་ལྕགས་གཟེར་སྐར་ཚོགས་འདྲ་བ་བཏབ་པ། སྤྱི་བོར་
དར་ལྕོག་རྐྱང་གཅིག་མ་འདོགས་ཤིང་། ནང་དུ་རྟ་དྲེལ་བརྒྱ་སྐོར་ཙམ་
ཤོང་ཐུབ་པའི་གྲུ་ཞིག་འགྲུལ་པ་ཁ་མ་ཁེངས་པར་བསྒྲུགས་ནས་བསྡད་པ་
དང་སྐབས་འཁེལ། ཁོ་ཚོ་དེར་སླེབས་མ་ཐག་གྲུར་ཞུགས་ཐུབ་པ་བྱུང་།
གྲུ་ཤན་བྱུར་བུར་ཁེངས་རྗེས་གཡས་གཡོན་སྐྱ་བ་བརྒྱད་དགུ་རེ་དུས་ཅིག་



ཏུ་སྒུལ་བཞིན་པའི་ངང་ཆུ་བོའི་ཕ་རོལ་དུ་སྒྲོལ། ཨ་ཇོ་ཕུར་བུས་འཛུམ་
དམུལ་བཞིན། “བདག་བོང་བུའི་རྗེས་སུ་ཕྱིན་ཏེ་ལོ་དྲུག་ཙམ་འགྲོ་གིས།
གྲུ་ལ་དེ་རིང་ལས་ལས་སླ་བ་ཞིག་ཡོང་མ་མྱོང”ཟེར་ཏེ་དགའ་སྤྲོས་ཁེངས།
ཁོ་ཚོས་གྲུ་ནས་དོན་ཏེ་གཙང་འགྲམ་གྱི་གྲམ་ཐང་སྒྲོལ། ། དེ་ནས་རི་
མཚམས་ཀྱི་ལམ་ཆུང་སྟེང་དུ་བསྐྱོད་པས་ཆུ་ཤུར་དུ་སླེབས། རྒྱབ་རི་མཐོ་
པོ་ཞིག་གི་མདུན་དུ་ཆུ་ཤུར་གྲོང་ཚོ་ཆགས་ཤིང༌། དེར་གྲོང་ཚོགས་་་་
མཐུག་ལ་ཁྱིམ་ཚང་མང་ཆེ་བར་སྒོ་ར་ཆེན་པོ་རེ་ཡོད་པ་དང་། སྡོད་ཁང་
གི་བཀོད་པ་ཕལ་མོ་ཆེ་ནི་དཀྱིལ་ལ་ཀ་རིང་ཅན་གྱི་བར་འཁྱམས་དང་དེའི་
སྦུག་ཏུ་ཚོམས་ཆེན། གཞོགས་གཉིས་སུ་གཟིམ་ཆུང་བཅས་ལས་གྲུབ་པ་
རེད་འདུག གྲོང་ཚོའི་ ཤར་ངོས་ས་རྒྱུ་གཤིན་པོའི་ཞིང་ཐང་གིས་ཁྱབ་
ཅིང་། མདུན་ཕྱོགས་སུ་ཆུ་བོ་ཆེན་པོ་དལ་གྱིས་རྒྱུག་བཞིན་འདུག ཟླ་
ཕུན་གྱིས་ཡུལ་འདིའི་མི་རྣམས་སྐད་ཆ་ཤོད་སྐབས་གདངས་སྙན་ལ་སྒྲ་དག་
པ། ལུང་པ་སྐྱིད་ཅིང༌། ཁང་ཁྱིམ་བཀོད་པ་ལེགས་པ། གནམ་
གཤིས་ཚ་གྲང་སྙོམས་པ་བཅས་ཀྱི་ཐུན་མོང་མ་ཡིན་པའི་ཁྱད་ཆོས་མང་པོ་
ཞིག་མཐོང་སྟེ་དངོས་འབྲེལ་ཡུལ་འདིར་འཁོད་པའི་མི་རྣམས་ལས་དག་པ་
ཞིག་རེད་ཨང་སྙམ། དེ་ནུབ་མལ་སའི་ནང་དུ་ཉལ་དུས་རྒྱུན་གཏན་གྱི་
ཡིད་སྐྱོ་བའི་རླུང་བུ་གྲང་ཤུར་ཤུར་དེ་ཡང་མེད་པར་དྲོ་སྐྱིད་ལྡན་པའི་སྣང་
བ་ཞིག་ཤར། ཉི་མ་ཤར་མཚམས་སུ་ཆུ་ཤུར་ནས་ཐོན་པ་ན་མདུན་གྱི་
ལམ་ཆུང་སྐྱ་མོ་ནི་གཡས་གཙང་པོ་དང་གཡོན་བྲག་རི་ཡིན་པའི་འཕྲང་
དོག་ཅིང་། ལམ་ངོས་རྩུབ་པོ་རྡོ་ཧྲིག་གིས་གང་བ་ ཤ་ སྟག་རེད་འདུག
སྐབས་རེ་རི་སུལ་ནང་དུ་དགོན་པ་དང་རི་ཁྲོད་འགའ་ཤས་མཐོང་རྒྱུ་འདུག
ཉི་མ་ནུབ་རིའི་རྩེ་མོ་དང་བར་ཐག་འདོམ་གང་ཙམ་ཡོད་པའི་སྐབས་སུ་
ཁོང་གསུམ་པོ་འཇང་དུ་འབྱོར། བྱང་ངོས་ཀྱི་རི་སྐེད་མཚམས་སུ་དགོན་
པ་ཆེན་པོ་ཞིག་འདུག་པ་དེར་ཟླ་ཕུན་གྱིས་མཛུབ་མོ་བཙུགས་ཏེ་ “ ཨ་ཇོ་



དོན་གྲུབ། བདག་ཚོ་དེ་རིང་སྔ་པོ་ཚུགས་བབ་སྟབས་དགོན་པ་ཡ་གིར་
མཆོད་མཇལ་ཞིག་ཞུ་རུ་འགྲོ་ཡི་མིན་ནམ་”ཞེས་དྲིས། ། དོན་གྲུབ་ཀྱིས་
“ དགོན་པ་ཡ་གིའི་ནང་དུ་དགེ་འདུན་པ་རེ་ཟུང་ལས་བཞུགས་མཁན་
མེད་”ཅེས་ལན་བཏབ། “དེ་འདྲ་གང་ཡིན་ནམ་”“དགོན་པ་ཡ་གིར་ལོ་
ལྟར་བོད་ཟླ་བཅུ་གཅིག་པའི་ནང་གདན་ས་སེ་འབྲས་དགའ་གསུམ་དང༌།
ར་སྟོད་དགོན་པ་བཅས་ནས་དགེ་འདུན་དཔེ་ཆ་བ་རྣམས་ཕེབས་ཏེ་འཇང་
དགུན་ཆོས་ཚུགས་པ་ལས་རྒྱུན་གཏན་ཁང་སྲུང་བ་འགའ་ཤས་ལས་་་ས་
བཞུགས་མཁན་མེད་”ཅེས་བཤད། ཟླ་ཕུན་གྱིས་བློ་ཕངས་བྱུང་བའི་
རྣམ་འགྱུར་ཞིག་བསྟན་ཏེ་དགོན་པར་རྒྱང་ལྟ་ཡུན་རིང་བྱས། སང་་
ཞོགས་སྔར་བཞིན་འཕྲང་ལམ་བརྒྱུད་དེ་སོང་སོང་བ་ལས་གང་ཙམ་ནས་
ལུང་པ་ཁ་ཞེང་ཅུང་ཆེ་ལ། ས་གཞི་བྱེ་མས་ཁེངས་པ། མཐའ་བཞི་རི་
བོས་བསྐོར་བ་ཞིག་ཏུ་སླེབས། དེ་ནས་ལྷོ་ཕྱོགས་སུ་བལྟས་ན་ཐག་རིང་
དུ་ལྷ་ སའི་སྐྱིད་ཆུ་དང་ཡར་ལུང་གཙང་པོ་གཉིས་གཅིག་ཏུ་འདྲེས་ནས་
རྒྱུགས་པ་མཐོང་། གཙང་པོའི་ཕ་རོལ་གྱི་རི་ཆུང་ཞིག་གི་སྟེང་དུ་གོང་
དཀར་དགོན་པ་དཀར་ལ་དམར་བའི་ཚོས་མདངས་བཀྲ་ཞིང་གནས་པ་
དང་། དེའི་འོག་ཏུ་དུད་ཁྱིམ་མང་པོ་ཆགས་ཡོད་པ་རབ་རིབ་ཅིག་་་
མཐོང་། བྱང་ཕྱོགས་སུ་བལྟ་སྐབས་ཉེ་འགྲམ་རི་སུལ་ནང་ཆགས་པའི་ར་
བ་སྟོད་སྨད་ཀྱི་དགོན་པ་གཉིས་པོ་དེ་རབ་ཏུ་བརྗིད་ཅིང་འགྲན་པ་ལྟར་གྱི་
ཚུལ་དུ་སྣང་། ཉིན་དགུང་ཡོལ་ཙམ་ལ་མཉེས་ཐང་དུ་སླེབས། སྙན་
པའི་གྲགས་པ་ཕྱོགས་བཞིར་ཁྱབ་པའི་མཉེས་ཐང་སྒྲོལ་མ་ལྷ་ཁང་དེ་ལམ་
ཟུར་དུ་སྒོ་བསྟན་ནས་འདུག་པས་ཟླ་ཕུན་གྱིས་མགྱོགས་པར་ལྷ་ཁང་ནང་
འཛུལ་ཏེ་མཆོད་མཇལ་ཞུས། དཀོན་གཉེར་སྐུ་ཞབས་བགྲེས་སོང་ཞིག་
གིས་ཟླ་ཕུན་ལ་གནས་བཤད་བསྐྱོན། དཀོན་གཉེར་གྱིས་མཇལ་སྣང་སྤྲོ་
བའི་སྐུ་བརྙན་ཆུང་ཆུང་ཞིག་ལ་གཟིགས་ཏེ་“འདི་ཇོ་བོ་རྗེ་དཔལ་ལྡན་ཨ་
25



ཏི་ཤའི་ཐུགས་དམ་རྟེན་སྒྲོལ་མ་གསུང་བྱོན་མ་དེ་རེད་དཱ། འདི་ལ་་་
བསྟེན་ནས་ལྷ་ཁང་འདི་ལ་སྒྲོལ་མ་ལྷ་ཁང་ཞེས་པའི་མཚན་ཐོབ་པ་རེད་”
ཅེས་གནས་བཤད་གནང་། ཟླ་ཕུན་གྱིས་ཨུ་སུག་གི་ཞྭ་མོ་ཕུད་དེ་ས་སྟེང་
དུ་བཞག་ནས་ཕྱག་གསུམ་འཚལ་ཏེ་མགྱོགས་པར་མར་དོན་ནས་ལམ་སྟེང་
དུ་རྒྱུགས་པས་ཡར་ཙམ་ནས་བོང་བུའི་རྗེས་ཟིན། དེ་ནས་རི་ཟུར་སྒྲོལ་
ཏེ་སོང་བས་ལམ་གྱི་ནུབ་ངོས་བྲག་སྟེང་དུ་སྐུ་ཚད་ཧ་ཅང་མཐོ་ཞིང་། ལྟ་
བས་ངོམ་པ་མེད་པའི་སངས་རྒྱས་ཀྱི་སྐུ་བྲག་བརྐོས་འབུར་དུ་ཐོན་པ་ཞིག་
བཞུགས་ཡོད་པ་དེར་རྒྱང་མཇལ་ཞུས་ཏེ་མུ་མཐུད་བསྐྱོད་པ་ན་རི་རྩའི་
ལམ་རྫོགས་མཚམས་སུ་རྡོ་ཕུང་ཆེན་པོ་ཞིག་འཕྲད་པ་དང་དེར་ལངས་ནས་
ཁ་ཤར་དུ་བསློགས་ཏེ་ལྟ་སྐབས་ཆུ་འཛིན་གྱི་ཕུང་པོ་བླ་བྲེ་འདྲ་བ་ཞིག་གི་
འོག་ཏུ་ཕོ་བྲང་པོ་ཏ་ལ་ནི་རབ་དམར་བྱུ་རུའི་སྡོང་པོའི་རྩེ་མོར་གསེར་གྱི་
འདབ་མས་བརྒྱན་པ་ལྟ་བུ་ལྟ་བས་ངོམ་པ་མེད་པ་ཞིག་འདུག་པས་ཁོང་
གསུམ་པོ་དད་པའི་སྤུ་ལོང་གཡོས། ལྷག་ པར་ཟླ་ཕུན་གྱི་ཡིད་ལ་ནམ་
ཡང་ཟུབ་ཐབས་མེད་པའི་བག་ཆགས་གཏིང་ཟབ་པོ་ཞིག་བྱུང་སྟེ་དགའ་སྐྱོ་
ལྷན་ཅིག་འགྲན་པའི་བསམ་བློའི་བྱེ་བྲག་ཆུ་རིས་ཀྱི་གཉེར་མ་བཞིན་བགྲང་
དཀའ་བར་གྱུར། དེ་ནས་ཡངས་པའི་ ལམ་བུ་བརྒྱུད་དེ་སྐྱོད་སྐབས་་
གཡས་གཡོན་གྱི་ཞིང་ཐང་རྒྱ་ཆེ་ཞིང་། དུད་ཁྱིམ་བཞི་ལྔ་ཙམ་རེ་ལྗོན་
ཤིང་སྡོང་པོས་བསྐོར་ནས་ཚོམ་བུར་གནས། ཟླ་ཕུན་གྱིས་དེ་དག་མཐོང་
སྟེ་བག་ཕེབས་ཤིང་ལུས་ཀྱི་ངལ་བ་རེ་ཞིག་གཏིང་བརྗེད་དུ་གྱུར་ཏེ་སོང་
སོང་བ་ན་ལྕགས་ཟམ་ཞིག་གི་སྟེང་དུ་འབྱོར། རྩི་དམར་བྱུག་པའི་ཟམ་
སྒྲོམ་དེ་ཉིད་ལྕགས་སྐུད་འགྲིམ་ཅན་ལག་ངར་ལས་སྦོམ་ཙམ་གཉིས་ཐོག་
བཀོན་ནས་ལྕགས་སྐུད་ཀྱི་སྣེ་མོ་མགོ་མཇུག་གཉིས་ལྕགས་ཕུར་མི་གཟུགས་
ལས་ཆེ་ཙམ་གཉིས་འདུག་པ་དེ་ལ་བཏགས་ཏེ་ཟམ་སྒྲོམ་བར་སྣང་མཐོངས་
སུ་འཕྱང་འཕྲུལ་དུ་གནས་འདུག ཟམ་གདན་ཤིང་ལས་གྲུབ་ སྟབས་



བོང་བུ་དེའི་སྟེང་དུ་དེད་ཚེ་རྨིག་སྒྲ་ལྡིག་ལྡིག་ཏུ་གྲགས་པ་དང༌། སྐབས་
རེ་ཟམ་ཤིང་རེ་ཟུང་མེད་པའི་སྟོང་ཆ་ནས་ལྟ་དུས་འོག་གི་ཆུ་བོ་ཁམ་མདོག་
སྐོར་བ་འཁོར་བཞིན་ཤུགས་དྲག་གིས་རྒྱུགས་པ་དང༌། ཟམ་པ་ཧྲིལ་པོ་
དལ་གྱིས་གཡོ་བས་ཟླ་ཕུན་དངངས་སྐྲག་ཆེན་པོ་བྱུང༌། ཁོང་གསུམ་པོ་
དེ་ནུབ་ཟམ་པ་སྒྲོལ་མཚམས་ཀྱི་གྲོང་ཚོ་ཞིག་ལ་བསྡད། སང་ཉིན་ཉི་མ་
མ་ཤར་ཙམ་ལ་དེ་ནས་ཐོན་ཏེ་གདོང་དཀར་བརྒྱུད་དན་འབག་ཏུ་འབྱོར།
བྱང་ངོས་ཀྱི་འབྲས་སྤུངས་དགོན་པ་དེ་ནི་ཚགས་མཐུག་ཅིང་བརྗིད་ཉམས་
ལྡན་པ། རྒྱ་ཕིབས་ཀྱི་སྟེང་ནས་གསེར་འོད་འཕྲོ་བ་དང་། གདུགས་
དང་རྒྱལ་མཚན་བ་དན་ལ་སོགས་གཅིག་ལ་གཅིག་འགྲན་གྱི་ཚུལ་དུ་གནས་
པ་དང་དགོན་པ་ཧྲིལ་པོ་ནི་དངོས་འབྲེལ་འབྲས་ཁལ་འབུམ་ཕྲག་མང་པོ་
སྤུངས་ པའི་དབུས་ སུ་ གསེར་གྱི་མེ་ཏོག་རབ་ཏུ་བཞད་པ་དང་མཚུངས།
དགོན་པའི་གསེབ་ཏུ་དགེ་འདུན་པ་མང་པོ་ཕེབས་པ་ལ་བལྟས་ན་ཕལ་
ཆེར་ཚོགས་གྲོལ་བ་འདྲ། འབྲས་སྤུངས་དགོན་པའི་ཤར་ངོས་ཀྱི་་་་་
འདབས་རོལ་ན་ལྗོན་ཤིང་སྡོང་པོ་ཚང་ཚིང་འཁྲིགས་པའི་དབུས་ན་གནས་
ཆུང་དགོན་པའི་རྒྱ་ཕིབས་ཀྱི་གསེར་འོད་ཆེམ་ཆེམ་དུ་འཕྲོ་བཞིན་འདུག
ཟླ་ཕུན་གྱིས་འབྲས་སྤུངས་དགོན་པར་ལྟ་བཞིན་སེམས་སུ་ངས་ལམ་ཐག་
རིང་པོ་འདི་འགྲིམས་ནས་ལམ་བར་དུ་རི་ཁྲོད་དང་དགོན་པ་གྲངས་ལས་
འདས་པ་མཇལ་སོང་ཡང་རྒྱུ་སྐར་གྱི་དབུས་ན་རྒྱུ་སྐར་གྱི་རྒྱལ་པོ་བཞུགས་
པ་ལྟ་བུའི་དགོན་ཆེན་ཡན་གིར་འགྲན་ཕོད་པ་གཅིག་མི་འདུག་སྙམ་པའི་
བློ་ཞིག་ངང་གིས་ ཤར་ཏེ་འབྲས་སྤུངས་དགོན་པར་ཁ་ཕྱོགས་ཏེ་སོར་མོའི་
འདབ་མ་སྙིང་ཁར་བཀོད་ནས་བཀའ་དྲིན་ཅན་གྱི་ཕ་འདས་པོ་དམ་པའི་
ཞིང་དུ་སྐྱེ་བ་དང་བརྩེ་བའི་ཨ་མ་དང་གཅུང་མོ་སྐྱིད་པོ་ཡོང་བའི་སྨོན་ལམ་
བརྒྱབ། དེ་ནས་བསྐྱོད་པས་ལམ་གྱི་བྱང་ངོས་སུ་འདམ་རྩྭས་ཡོངས་སུ་
ཁེངས་ཤིང། དེ་དག་གི་བར་མཚམས་སུ་དྭངས་བའི་ཆུ་བོ་ཤེལ་ལྟར་



མཐོང་བའི་དཀྱིལ་དུ་ཉ་ཆུང་ཁྱུ་དང་ཁྱུ་བྱས་ལུས་ཀྱི་གར་སྟབས་གཡོ་
བཞིན་བག་ཕེབས་སུ་གནས། ནམ་མཁར་གསེར་བྱ་ངང་པ་ཟུང་གིས་
མགྲིན་པའི་རྫ་རྔ་གྲགས་པ་ལ་འདམ་གསེབ་ནས་ཀྱང་ངང་པའི་སྐད་སྒྲ་
ལྷང་ལྷང་དུ་སྒྲོག་པ་དེ་དག་ནི་གཅིག་འབོད་གཅིག་ལན་བྱས་པ་དང་འདྲ།
ཟླ་ཕུན་གྱི་འདྲེན་བྱེད་ཟུང་གིས་ལྟ་བས་མི་ཁོམ་པ་དང༌། སེམས་ནང་
དགའ་བའི་གེ་སར་རབ་ཏུ་བཞད་ནས་སེམས་གཡེང་སྟེ་སྐབས་རེ་རྐང་པ་
རྡོ་བ་རེ་ཟུང་ལ་ཐོགས་ཏེ་འགྱེལ་གྲབས་བྱས། དེ་ལྟར་སོང་བར་ལམ་
བར་དུ་འགྲུལ་བཞུད་བྱེད་མཁན་མི་དང༌ སེམས་ ཅན་ཇེ་མང་དུ་སོང་།
དེ་དག་གི་ཁྲོད་དུ་དགེ་འདུན་པ་འབོག་ནང་དངོས་པོ་འགྲིལ་ནས་སྐུ་རྒྱབ་
ཏུ་བསྣམས་ཏེ་དགོན་པའི་ཕྱོགས་སུ་ཕེབས་མཁན་དང༌། རྟ་བོང་དྲེལ་
སོགས་ལ་ཁལ་བཀལ་ཏེ་སྐྱོད་མཁན། གྱོན་ཆོས་ལེགས་ཤིང་རྟ་མཆོག་སྒ་
སྲབ་ཀྱིས་མཛེས་པར་བྱས་པ་བཞོན་ཏེ་འདུར་མ་རྒྱུགས་ཀྱིས་འགྲོ་མཁན།
བ་ཕྱུགས་དང་ར་ལུག་འདམ་རའི་ནང་དེད་དེ་འཚོ་མཁན་ལ་སོགས་པ་
འགྲོ་ལམ་དེའི་སྟེང་དུ་འགྲུལ་བཞུད་བྱེད་མཁན་ཤིན་ཏུ་མང་བས་ཁོང་
གསུམ་པོས་བོང་བུ་ལམ་ཟུར་ནས་དེད་དེ་ག་ལེར་སྐྱོད་དགོས་བྱུང༌། ཟླ་
ཕུན་གྱིས་འགྲོ་མུས་ལ་ལྷོ་ངོས་སུ་བལྟས་པས་འགྲམ་དུ་བྱེ་སྤུངས་ནར་མོ་
འཁྱོག་ཏུ་གནས་པ་ཞིག་མཐོང་བ་དེ་ནི་སྟོབས་དང་ལྡན་པའི་གཡུ་འབྲུག་
དཀར་པོ་ཞིག་ས་སྟེང་དུ་ནར་རེར་ཉལ་བ་དང་འདྲ། བྱེ་སྤུངས་ཀྱི་མུ་
དེད་དེ་བྱང་གི་ཕྱོགས་སུ་བལྟས་ཙ་ན་རི་འདབས་སུ་གནས་པའི་སེ་ར་
དགོན་པ་དེ་ཡང་ཆུ་འཛིན་སྡུག་པོ་ས་རུ་འཕོས་པ་ལྟ་བུའི་དབུས་ནས་
གསེར་འོད་འཕྲོ་བ་དང་འདྲ། དེ་གའི་ཁོར་ཡུག་གི་རི་རྒྱུད་རྣམས་མཐོ་
ལ་བརྗིད་ཅིང་། རི་ལྡེབས་སུ་གནས་པའི་དཀར་སེར་དམར་གསུམ་གྱི་
མདངས་ལྡན་པའི་རི་ཁྲོད་དེ་དག་དཔལ་གྱི་ཆོས་འཁོར་ལྷ་སར་ལྟད་མོ་ལྟ་
བ་དང་ཀུན་ནས་མཚུངས། ལྷོ་རུ་སེང་གེ་གནམ་དུ་མཆོངས་པ་ལྟ་བུའི་



ལྕགས་པོ་རིའི་རྩེ་མོར་སྨན་དགོན་ལྕགས་རི་འགྲོ་ཕན་རིག་བྱེད་གླིང་དེ་
ཉིད་ཆགས་ཤིང། བཟོ་བཀོད་ངོ་མཚར་ཅན་གྱི་ཁང་བཟང་དེ་ལ་གསེར་
སྦྱངས་བཙོ་མ་ལན་བརྒྱ་བྱུག་པའི་མདོག་དང་ལྡན་པའི་ཅོད་པན་ལྟ་བུ་
བཅིངས། དེ་འོག་འཚོ་བྱེད་སྨན་པ་བསྟི་གནས་དེའང་ལྟ་ན་ཉམས་སུ་
དགའ་བའི་ངང་དུ་གནས། བྱེ་རགས་ཀྱི་མཚམས་སུ་འབྱོར་ཚེ་གཡས་ཀྱི་
བོང་བ་རིའི་སྟེང་དུ་ཚང་ཚིང་ལྗོན་པའི་འདབ་ མས་ཡོངས་ སུ་ བསྒྲིབས་
ཤིང༌། ལྗོན་པའི་གསེབ་ནས་ལྕགས་རི་དཀར་པོའི་འཛུམ་ཞལ་ངོམ་པ་
དང་མཐའ་རུ་ཁྱིམ་བྱ་དེ་ཕོ་བརྒྱ་ཕྲག་འགའ་ཤས་རྣམ་པར་བཀྲ་བའི་སྒོ་
གཤོག་དང༌། བྱུ་རུའི་མདོག་ལྡན་གྱི་ཤི་རྒྱུན་ངོམ་སྟེ་བག་ཕེབས་སུ་རྒྱུ།
བྱེ་རགས་བརྒྱབ་ནས་བསྐྱོད་པས་འདྲེན་བྱེད་ལམ་དུ་ངོ་མཚར་ཆེ་བའི་
མཆོད་ རྟེན་ ཆེན་ པོ་ ཞིག་ ལམ་ དཀྱིལ་ དུ་ འགྱིང་ ངེར་ བཞུགས་ ཤིང་།
གཡས་གཡོན་བྲག་སྟེང་དུ་དེ་དང་འདྲ་བའི་མཆོད་རྟེན་ཅུང་ཆུང་བ་གཉིས་
བཞེངས་ཡོད་པ་དེ་གསུམ་གྱི་སྟེང་གི་ཆོས་འཁོར་བཅུ་གསུམ་ཉི་ཟླ་བཅས་
པ་ གསེར་ཟངས་ལས་གྲུབ་པ་དང་། དྲིལ་བུ་བརྒྱ་ ཕྲག་བཏགས་ པའི་
ལྕགས་ཐག་ཅིག་གིས་མཆོད་རྟེན་གསུམ་པོ་སྦྲེལ་ཏེ་སིལ་སིལ་རླུང་བུ་ལྡང་
ཚེ་སྙན་པའི་དྲིལ་སྒྲ་སྒྲོགས་ཏེ་ཉམས་འགྱུར་འབུམ་གྱིས་ཕྱུག་པའི་བྷཱ་མ་
རས་ལྡེམ་ལྡེམ་གར་འཆམ་པ་དང་གཉིས་སུ་མེད་པར་སྣང༌། དབུས་ཀྱི་
མཆོད་རྟེན་ཆེན་པོའི་འོག་ཏུ་ ཤར་ནུབ་ཕྱོགས་སུ་ཁ་གཏད་པའི་སྒོ་མོ་ཆེ་
ཞིག་འདུག་པ་དེ་ནི་གནས་མཆོག་ལྷ་ལྡན་གཞུང་གི་རྒྱལ་སྒོ་ལྟ་བུའི་ཚུལ་དུ་
གནས། རྒྱལ་ སྒོ་འཛུལ་བ་དང་། སྟེང་ཕྱོགས་ལྷ་ཡུལ་གྱི་ཕོ་བྲང་མི་
ཡུལ་དུ་འཕོས་པ་དང་འདྲ་བའི་ཁྱད་དུ་འཕགས་པའི་ཕོ་བྲང་པོ་ཏ་ལ་དེ་
ཉིད་ཀྱི་བཞིན་བཟང་ལེགས་པར་མངོན། རྩ་བ་གླང་པོ་ཆེ་འཕྲེད་ལ་ཉལ་
བ་ལྟ་བུའི་དམར་པོ་རིའི་སྟེང་དུ་གཞལ་ཡས་ཁང་བཟང་ལྷུན་གྱིས་གྲུབ་པ་
བཞུགས་པའི་དབུ་རྩེར་གསེར་ཟངས་ཀྱི་རྒྱ་ཕིབས་དང་རྒྱལ་མཚན་གྱིས་



བརྒྱན་ ཞིང་། ཐོད་ པར་ དམར་ སྨུག་ སྤེན་ བད་ ཀྱི་ ལ་ ཐོད་ བཅིངས།
རབ་དམར་པད་རག་མདོག་ལྡན་དཀྱིལ་གྱི་རབ་གསལ་ཐོག་བརྩེགས་ཅན་
གྱི་གཡས་གཡོན་ག་བུར་མདངས་ཅན་གྱི་ཕོ་བྲང་དཀར་པོས་བསྐོར་བར་
བཀོད་ ལེགས་ སྒེའུ་ཁུང༌ བརྒྱ་ ཕྲག་ ཕྲ་ རྒྱན་ བཏབ་ པའི་ ཚུལ་ དུ་ གནས།
ཤར་ནུབ་སྒོ་མོ་ཆེ་གཉིས་བར་དུ་བསྐྱོད་པའི་རྡོ་སྐས་རིམ་ཅན་གྱི་གཞོགས་
སུ་བསླངས་པའི་རྟ་སོ་ཅན་གྱི་རྩིག་པ་རྣམས་ནི་ཕྲ་རིས་བརྒྱབ་པའི་པང་
གདན་ཞིག་གིས་ཕོ་བྲང་དམར་པོའི་སྐུ་པང་ཡོངས་སུ་མཛེས་པར་བྱས་པ་
དང་གཉིས་སུ་མ་མཆིས། བཀོད་ལེགས་གཞས་ཡས་ཁང་འདི་ལྟ་བུ་ཞིག་
འཇིག་རྟེན་གང་ཟག་མི་ཡི་འདྲེན་བྱེད་ཀྱི་ལོངས་སྤྱོད་བསྐལ་བ་ཐོབ་པ་ཨེ་
མ་ངོ་མཚར་ཆེ། ཟླ་ཕུན་གྱི་གོམ་བགྲོད་སྤོ་མཚམས་བཅད་དེ་ཕོ་བྲང་པོ་
ཏ་ལར་ཞལ་མཇལ་རྩེ་གཅིག་ཏུ་ཞུ་བའི་སྐབས་སུ་ཁོའི་སེམས་པར་དེ་སྔོན་
ཁོ་བོས་ཕག་རི་དང་སྣ་དཀར་རྩེའི་རྫོང་རྣམས་མཐོང་སྐབས་ཧ་ལས་བྱུང་།
ད་ཆ་བརྗིད་ཆགས་ཉམས་དགའི་ཕོ་བྲང་འདི་མཐོང་སྐབས་མཁའ་ལྡིང་
དབང་པོ་དང་། དེ་ཕོ་མཚལ་ལུ་ཐུག་པ་རང་རེད་སྙམ་པའི་སྐབས་སུ་ཨ་
ཇོ་ཕུར་བུས་སྐད་ཆེན་པོས་ “ ཨོ་ལོ་ཁོ་རེ། བོང་བུ་དུད་ཁྱིམ་ཡོད་སའི་
ཕྱོགས་སུ་ཤོར་འགྲོ་གིས། མགྱོགས་པོ་ཁ་ཚུར་གཅུས་ཤོག་” ཅེས་པའི་
འབོད་སྒྲ་དེས་ཁོ་གཉིད་ལས་སད་པ་ལྟ་བུ་ཞིག་བྱུང་སྟེ་བལྟས་པས་བོང་
བུས་ཞོལ་གྲོང་ཚོའི་ཕྱོགས་སུ་རྒྱུག་འགྲོ་བ་དེ་མཐོང། ལམ་སེང་རྒྱུགས་ཏེ་
བོང་བུའི་ཁ་གཅུས། དོན་གྲུབ་ཀྱིས་ “ ཨོ་ལོར་ཁག་མེད། བདག་ལྷ་
སར་ཐོག་མར་སླེབས་དུས་ཀྱང་དེ་ལྟར་རེད་”ཞེས་བཤད། ཁོང་གསུམ་
པོས་ཞོལ་གྱི་མདུན་ནས་བོང་བུ་དེད་དེ་ ཤར་གྱི་ཕྱོགས་སུ་བསྐྱོད་དེ་ཐང་
སྡེར་ཞིག་འགྲིམས་པ་ན་མདུན་དུ་ཐོག་ལ་གཡུ་རྩི་ཅན་གྱི་རྫ་གཡམ་རྒྱ་
ཕིབས་དང༌། འོག་ཏུ་རྡོ་རྩིག་གི་ཁང་པའི་དབྱིབས་ཅན་ཟམ་པ་ནར་མོ་
ཞིག་ ཡོད་ པ་ དེ་ ནས་ འཛུལ་ ཏེ་ ཆུ་ ལྷག་ བསྒྲོལ་ ནས་ ཀྱི་ སྦུག་ ཏུ་ སླེབས།
30



དེར་ཐོག་བརྩེགས་གཉིས་གསུམ་གྱི་ཁང་པས་ཁེངས་ཤིང༌། ལམ་དང་
སྲང་ལམ་ཀུན་ཏུ་མི་ནི་ལོ་ཆུ་རྡོལ་བ་ལྟར་འགྲོ་འོང་བྱེད་པ་དེ་དག་ཟླ་ཕུན་
གྱི་མཐོང་དུས་ལྷ་སའི་གྲོང་ནང་ད་དངོས་འབྲེལ་སླེབས་སོང་སྙམ། ལམ་
སུམ་མདོ་ཁ་ཞིག་ཏུ་སླེབས་སྐབས་དོན་གྲུབ་ཀྱིས་ ཨ་ཅག་ཅིག་ལ་བལྟས་
ནས་“ཅེའི་ལགས། ཏྲེ་ཧོར་ཁང་ཚན་ག་པཱ་རེད་”ཅེས་དྲིས། ཨ་ཅག་
དེས་ ལྷོ་རུ་མཛུབ་མོ་བཙུགས་ཏེ་ “ ཕ་གི་རེད་” ཅེས་ཁང་ཆེན་ཞིག་མིག་
བསྟན། ཁོ་ཚོས་བོང་བུ་དེ་ཕྱོགས་སུ་ཤར་རེར་འདེད། ། སྒོ་ཡར་འཛུལ་
བ་དང་བར་ཐོག་གི་ནག་རྩིའི་མདུན་དུ་ཨ་ཅག་ཅིག་འདུག་པ་དེ་ལ་དོན་
གྲུབ་ཀྱིས་“ཨ་ཅག་སྒྲོལ་དཀར་ལགས་བཞུགས་ས་ག་པཱ་རེད་” ཅེས་དྲིས།
དེས་“ང་ཡིན” ཞེས་ལན་བརྒྱབ། དོན་གྲུབ་ཀྱིས་ “ ཕག་རི་ནས་ཚོང་
དཔོན་ལགས་ཀྱིས་དོ་པོ་འདི་དག་གཏོང་བ་གནང་བྱུང་”ཞེས་ཤོད་བཞིན་
སྐེད་པའི་ཀོ་ཁུག་རྙིང་སོང་དེ་ནས་བརྫངས་ཐོ་བཏོན་ཏེ་སྤྲད། ཨ་ཅག་
གིས་བརྫངས་ཐོ་ཁ་ཕྱེས་ནས་ཐེལ་ཙེའི་ཁ་རིས་ལ་ལྟ་ཙམ་བྱས་ཏེ་ཤར་རེར་
ཐོག་ཁར་འཛེགས། ཡུད་ཙམ་ནས་ཨ་ཇོ་ལོ་ན་དར་ལ་བབས་པ། རྒྱ་
ཐེར་ཁ་བབས་ཀྱི་ཕྱུ་པ་གྱོན་པ། མགོ་སྐྱེས་སྐྲ་ཡི་ལྕང་ལོ་སྦོམ་ཞིང་རིང་བ།
རྣ་བར་གསེར་གྱི་རྣ་ལོང་བཏགས་པ་ཞིག་དེར་ཁྲིད་ཡོང་། ཁོང་གིས་
བརྫངས་ཐོར་ལྟ་བཞིན་དོ་བཤེར་བྱས། དེ་རྗེས་ཨ་ཅག་དེས་སྒམ་དོའི་
རྒྱུན་སྒྲོག་དང་། ལྕགས་གཟེར། རས་དོའི་ལྕགས་ཤན་གྱི་ལྷུ་ཚིགས་
བཅོས་ལ་ཞིབ་ཚགས་པོས་བལྟས། དོན་གྲུབ་ཀྱིས་“ དོ་པོ་གཅིག་ལ་ཡང་
སྐྱོན་ཆ་སྤུ་ཙམ་མེད། སྦྱིན་བདག་ཐུགས་གཡེང་གནང་མི་དགོས་”ཞེས་
བཤད། ཨ་ཅག་དེས་ཨ་ཇོར་བལྟས་ནས་“རྩིས་སྤྲོད་དུས་ཚོད་འགྱངས་
མི་འདུག་གམ” ཞེས་དྲིས། ཨ་ཇོས་ “ འགྱངས་མི་འདུག་ད་དུང་ཉིན་
ཤས་སྔོན་ལ་འབྱོར་འདུག ཁོ་ཚོར་ཕྱེད་བདལ་གླུ་དངུལ་སྲང་ཆིག་སྟོང་
བརྒྱ་དང་ཉི་ཤུ་རྩ་ལྔ་སྤྲོད་རྒྱུ་རེད་འདུག” ཅེས་སྨྲ་བཞིན་བརྫངས་ཐོ་ཨ་



ཅག་དེར་སྤྲད་ནས་ཐོག་ཁར་སོང་། ཨ་ཅག་དེས་གཞི་ནས་ཤོད་ཁང་གི་
སྒོ་ལྕགས་ཕྱེས་ནས་“ཁྱོད་ཚོས་དོ་པོ་འདིར་འཇུག་རོགས་གནང་” ཞེས་
བཤད། ཁོང་ཚོ་གསུམ་པོ་ཚ་ཚ་འུར་འུར་གྱིས་དོ་པོ་བཅུག དེ་རྗེས་
བདལ་དངུལ་བླངས། དོན་གྲུབ་ཀྱིས་ “ ཅེའི་ལགས། བལ་བདལ་་་་
གཏོང༌རྒྱུ་མེད་དམ”ཞེས་དྲིས་པས་ཨ་ཅག་དེས་“མེད་”ཅེས་ལན་བརྒྱབ།
ཁོང་གསུམ་པོས་བོང་བུ་དེད་རྩིས་བྱེད་སྐབས་ ཕུར་བུས་ “ ཨོ་ལོ་ཟླ་ ཕུན།
གཟབ་གཟབ་གྱིས་ཤོག་ལམ་ལ་བོང་བུས་ཁྲོམ་སློག་པ་དང་ཕྲུ་གུ་བསྡུས་པ་
སོགས་བྱུང་ན་རྙོག་དྲ་ཡོང་གི་རེད་དཱ་”ཞེས་ཁ་ཏ་བྱས། ཟླ་ཕུན་གྱིས་དེ་
ལ་མགོ་བོ་ལྕོག་ཙམ་བྱས། ཁོང་གསུམ་པོ་འཁྲུག་ཆ་ཤིན་ཏུ་ཆེ་བའི་ཁྲོམ་
ལམ་ཞིག་བརྒལ་ནས་ལམ་ཆུང་ཞིག་གི་ནུབ་ངོས་སུ་རྒྱལ་སྒོ་ཆེན་པོའི་སྟེང་
ལ་སྣམ་བུ་དམར་སེར་གྱི་འཇའ་སྒྲིག་གི་གཤམ་བུ་ལྷུག་གེར་བཀལ་ཞིང་།
གཞོགས་སུ་ཆིབས་བཀྱག་གྲུ་བཞིར་གཡུང་དྲུང་འབུར་ཐོན་བསྐོས་མ་རང་
གྲུབ་ལྡན་པ་ཞིག་འདུག་པ་དེའི་ནང་ཤར་རེར་འཛུལ་ཏེ་སྦུག་གི་རྡོ་གཅལ་
བཏིངས་པའི་སྒོ་ར་ཆེན་པོའི་ནང་ཐག་གདང་བརྒྱབ་ནས་བོང་བུ་དེར་
བཏགས། གློ་ལྷུག་ཏུ་བཏང་སྟེ་གཟན་པ་ཕྲན་བུ་བརྒྱབ། ནང་སྒོ་ནས་
དགུང་ལོ་ལྔ་བཅུ་ཙམ་ལ་སོན་པའི་ཇོ་ལགས་ཤིག་དེར་ ཕེབས་ནས་དོན་
གྲུབ་ལ། “ཁྱེད་ཚོ་གངས་རོ་གཞིས་ལྷག་གི་བོང་བུ་བ་ཡིན་པས་”ཞེས་
གསུངས་བཞིན་རྟ་རའི་གཞོགས་ཀྱི་ཁང་པ་ཞིག་གི་སྒོ་ལྕགས་ཕྱེས་ནས་
“ཁྱོད་ཚོ་སྡོད་ས་འདི་རུ་ཡིན་”ཞེས་གསུངས་ཏེ་ཕེབས་སོ། ཁོ་ཚོས་
ཁང་པ་དེའི་ནང་འཛུལ་ནས་ལྟ་སྐབས་སྐྱོང་གདན་རིང་པོ་ཆ་གཅིག་རྩིག་
འགྲམ་ དུ་ བཏིངས་ པའི་ དཀྱིལ་ དུ་ རྒྱ་ ཅོག་ ནག་ པོ་ ཞིག་ བཞག་ འདུག
ཁང་པ་ཡོངས་རྫོགས་ཐལ་རྡུལ་དང་རྩྭ་ཞིབ་ཀྱིས་ཁེངས་འདུག་པས་ཟླ་ཕུན་
གྱིས་རྩིག་ཟུར་ནས་ལྷན་ཚལ་ཞིག་བསྒྲུགས་ཏེ་ཅོག་རྩེའི་སྟེང་གི་ཐལ་རྡུལ་
ཕྱིས་ཏེ་ཕོར་པ་འདོན་བཞིན་པའི་སྐབས་སུ་གཡོག་མོ་གཉིས་ཀྱིས་རྩོམ་པ་



ཞིབ་ཟོ་གང་དང་། ཇ་ཁོག་ལྡིར་གང་བཅས་དེར་བསྐྱལ། ཁོ་ཚོ་ལྟོགས་
གདོང་དེར་ལམ་སེང་ཇ་འཐུང་སྤགས་བཟས་བྱས་ཏེ་ངལ་གསོ་བཞིན་པའི་
སྐབས་ཕུར་བུས་རྟ་རའི་ནང་ནས་ཕྱག་མ་ཟད་དོ་ཞིག་འཁྱེར་ཡོང་སྟེ་ཁང་།
པའི་ནང་གི་གད་སྙིགས་གཙང་མར་ཕྱགས། དོན་གྲུབ་དང་ཟླ་ ཕུན་
གཉིས་སྒོ་རའི་ནང་ཕྱིན་ཏེ་བོང་བུ་རྣམས་ཀྱི་སྒ་སྟན་བཤུས། ཟླ་ཕུན་
གྱིས་མགོ་ཡར་བཏེགས་ཏེ་བལྟས་པས་ཁ་ལྷོ་རུ་གཏད་པའི་རྒྱལ་སྒོའི་སྟེང་
དུ་རབ་གསལ་གླིང་བཞི་མ་དང་། དེའི་སྟེང་ཤེལ་ཁྲ་གླིང་བཞི་ཅན་གྱི་
སྒེའུ་ཁུང་ཆེན་པོ་དང་། དེའི་གཡས་གཡོན་དུ་ཤེལ་གླིང་གཉིས་ལྡན་གྱི་
སྒེའུ་ཁུང་གཉིས་རེ་འདུག་པ་དེ་གཉིས་ཀྱི་འོག་ཏུ་ཕྲ་ཡོལ་རས་དཀར་ཅན་
གྱི་སྒེའུ་ཁུང་གཉིས་རེ་བཅས་འདུག་པ་དེ་གཟིམ་ཤག་གི་མ་ཁང་རེད་འདུག
ཉིས་ཐོག་ཅན་གྱི་མ་ཁང་གི་མདུན་ལ་ཉིས་ཐོག་ཅན་གྱི་ཁང་པས་བསྐོར་བ་
ལ་ཤོད་དུ་རྟ་ར་དང་གཟན་ཁང་། དོས་ཁང་བཅས་རེད། མ་ཁང་གི་
ནུབ་ངོས་སུ་སྒོ་ཆེན་པོ་དུ་བས་ཚོས་ཏེ་ནག་པོར་གྱུར་པ་དེའི་ཕྱི་ནང་དུ་
གཡོག་ཕོ་མོ་མང་པོ་བྲེལ་བྲེལ་འཚུབ་འཚུབ་ཀྱིས་ཕར་རྒྱུག་ཚུར་རྒྱུག་བྱེད་
བཞིན་འདུག་པ་དེ་ནི་གཟིམ་ཤག་གི་གསོལ་ཐབ་རེད་འདུག རྟ་རའི་
ནང་ཤ་ཤེད་རབ་ཏུ་རྒྱས་ཤིང་སྤུ་གྲ་གོས་ཆེན་ལྟ་བུའི་འོད་དང་ལྡན་པའི་རྟ་
དྲེལ་ལྔ་མཐུར་ཐག་གདུང་མར་བཏགས་ཏེ་མགོ་འཕངས་མཐོན་པོའི་ཚུལ་
གྱིས་གནས་འདུག་
པ
ཟླ་ཕུན་གྱི་ཡིད་ལ་སྐད་སྒྲ་ཧ་ཅང་ཆེན་པོ་ཞིག་བསྒྲགས་པའི་སྣང་བ་
བྱུང་སྟེ་དེ་ཕྱོགས་སུ་བལྟས་པས་ཡང་ཐོག་གི་རྒྱ་ཁྲ་ལ་སྦོ་བསྙེས་བརྒྱབ་སྟེ་
སྡོད་པའི་རྒས་པོ་སྐྲ་ལོ་དཀར་པོ་སྤྱི་གཙུག་ཏུ་བསྡུས་ཏེ་སྤ་ཅོག་བརྒྱབ་པ་
དང་། འགྲམ་པའི་གཡས་གཡོན་དུ་རྒྱ་དཀར་པོ་སྐྱ་ཟིང་ངེར་ལངས་པ།
སྟོད་དུ་གོས་ཆེན་རྒྱ་སྨུག་གི་སྟོད་གོས་གྱོན་པ་ཞིག་ གི་འགྲམ་དུ་གཟིམ་
དཔོན་གཅིག་གིས་དེའི་རྣ་བའི་འགྲམ་དུ་མཆུ་བསྣར་ཏེ་སྐད་ཆ་ཤོད་བཞིན་



ཡོད་པ་དེ་མཐོང༌། ཟླ་ཕུན་གྱིས་དེར་ཅེ་རེར་ལྟ་བཞིན་བསྡད་པས་དོན་
གྲུབ་ཀྱིས་འགྲམ་དུ་ཡོང་སྟེ་ “ ཡ་གི་གཟིམ་ཤག་གི་སྐུ་ངོ་ཆེན་མོ་རེད་དཱ།
དེ་འདྲས་ཟེ་མ་ལྟ་ཞིག་” ཅེས་བཤད་ནས་ཟླ་ཕུན་ཡར་འཁྲིད། སྦུག་ཏུ་
སླེབས་རྗེས་དོན་ གྲུབ་ ཀྱིས་ “ མོ་ ལོ། འདི་ གར་ སྐུ་ངོ་ ཡབ་ སྲས་ དང་།
ལྕམ་ཆུང་སྐུ་ཞབས། སྐུ་ངོ་ཕྱག་མཛོད་སྐུ་ཞབས་བཅས་མཇལ་ན་གུས་
གུས་ཞུམ་ཞུམ་བྱེད་དགོས། ཁོང་ཚོ་ང་ཚོའི་སྐྱེ་མགོ་ལུས་ཀྱི་བདག་པོ་
རེད་དཱ”ཞེས་བསླབ་བྱ་བྱས། ཟླ་ཕུན་གྱིས་དེ་ལ་ཡ་ལན་མ་བྱས་པར་
ཅོག་ཙེའི་ཐོག་ནས་ཕོར་པ་བླངས་ཏེ་ཇ་འཐུང༌། །
གསུམ་པ། ལྷ་སར་འབྱོར་རྗེས་ཀྱི་མཐོང་ཐོས། ་་་་་
ཀྱི་གནའ་
རྟ་བདུན་དབང་པོ་ནུབ་རིའི་ཕག་ཏུ་བཞུད་ལ་ཉེ། ཤག་སྒོར་ནུབ།
ཀྱི་གྲིབ་གཟུགས་རིམ་བཞིན་སྒོ་ར་ཡོངས་ལ་ཁྱབ། བོང་བུས་ཆུ་ལྟར་
འཐུང་འདོད་ཀྱི་སྐད་སྒྲོགས་པ་དང༌། ཟླ་ཕུན་གྱིས་ཁྲོན་ པ་ནས་ཆུ་་་
ལྕགས་སླང་གང་བླངས་ཏེ་དེར་རྩམ་པ་བཏབ་ནས་བོང་བུའི་ཁ་འགྲམ་དུ་
བསྐུལ་ཏེ་ཁ་ནས་ ཤུ་སྒྲ་རིང་པོ་ཞིག་རྒྱག་བཞིན་པའི་སྐབས་སུ་དོན་གྲུབ་
ཡོང་ནས་“ ཤུ་ག་ལེར་རྒྱོབ་”ཅེས་ཤོད་བཞིན་ཆུ་ལྟར་སྐྱེ་མོ་བཀྱག་ཙམ་བྱས་
ནས། “ ཨོ་ལོ་ཁོ་རེ། ཁྱོད་ཀྱིས་ཆུ་ལྡུར་ཚོད་མེད་སྟེར་ཏེ་ད་རྫོགས་
གྲབས་འདུག རྫོགས་ན་ཆུ་ལྡུར་ཉོ་བྱེད་ཀྱི་དངུལ་ཁྱོད་ཀྱིས་སྤྲོད་ཀྱི་ཡིན་
ནམ་” ཞེས་ངོ་ནག་བསྡུས་ཏེ་བཤད་པ་ན་ཟླ་ཕུན་གྱིས་ལམ་སེང་ལན་མ་
བཏབ་ པར་གང་ཙམ་ནས་ “ཆུ་མྱུར་རྫོགས་ན་བདལ་དངུལ་ནས་ ཉོ་རྒྱུ་
རེད་”“བདལ་དངུལ་གཞིས་བཞུགས་སྐུ་ཞབས་ལ་རྩིས་འབུལ་གཙང་མ་
ཞུ་དགོས་” “གཞིས་ཀའི་སེམས་ཅན་གྱི་ཁ་ལ་གཞིས་ཀའི་རྒྱུ་ནོར་ནས་མ་
བླུགས་ན་ག་ནས་ལེན་...”ཞེས་གཏམ་མཇུག་མ་འགྲིལ་གོང་དེར་་་་



བཞིན་རས་དཀར་ལ་སྒོར་ཞིང་། མགོ་ལ་སྤ་ལྕོག་བརྒྱབ་པ། ལུས་ལ་
གོས་ཆེན་སྔོ་ནག་གི་ཚད་ཕྱུ་མ་གྱོན་པའི་ཕོ་གསར་གཅིག་དང༌། ན་ཚོད་
དེ་དང་འདྲ་བའི་གཟིམ་དཔོན་གཅིག་མཉམ་དུ་སླེབས། ཕུར་བུ་ཡང་
ཁང་པའི་ནང་ནས་ཕྱིར་དོན་ཏེ་འདིར་ཡོང་ནས་སྒྱུར་རེར་བསྡད། ཕོ་
གསར་དེས་བོང་བུར་བལྟས་ཏེ་དོན་གྲུབ་ལ་“ སེམས་ཅན་འདི་ཚོ་ཤ་ཤེད་
སྐྱོ་བ་མ་ཟད། མང་ཆེ་བར་སྒལ་རྨ་འདུག ཁྱོད་ཚོས་ལས་ཀ་བསྐུལ་བ་
ལས་ལྟོ་ཡག་པོ་སྟེར་གྱི་མེད་པ་འདྲ་”ཞེས་བཤད། དོན་གྲུབ་དང་ཕུར་
བུས་ མགོ་སྒུར་ཞ་ཕུད་ནས་ལྕེ་སྣར་ཙམ་གྱིས་“ལགས། ལགས།” ཞེས་
བཤད་ནས་བསྡད། ཟླ་ཕུན་གྱིས་ཀ་ཀོར་མེད་པར་ “ གཞིས་ སྡོད་སྐུ་་
ཞབས་ཀྱིས་སེམས་ཅན་ལ་ལྟོ་ཉུང་ཙམ་སྟེར་ནས་ལས་ཀ་མང་ཙམ་བསྐུལ་
དགོས་ཞེས་པའི་བཀའ་ལྟར་གཞིས་གཉེར་ལགས་ཀྱིས་ང་ཚོ་ཐོན་ཁར་ཆུ་
ལྟར་སྐྱེ་མོ་ཕྱེད་ཀ་ལྷག་ཙམ་ལས་བསྐུར་མ་བྱུང་།” “ སེམས་ཅན་ཤི་ཆད་
བྱུང་ན་..”“བོང་བུ་ཤི་ན་བོང་རྗེས་པའི་གླ་ཕོགས་ནས་བཅག་གི་ཡོད།
པ་འདྲ”ཞེས་ ཟླ་ ཕུན་གྱིས་ཐེ་ཚོམ་མེད་པར་ལན་བཏབ་པས་ཕོ་གསར་
དེས་“ སྐད་ཆ་དེ་འདྲ་གཞན་གྱིས་ ཐོས་ན་གཟིམ་ཤག་གི་མཚན་ཤས་ལ་
འགྲོ་ཡི་རེད། འོད་ཟེར། གཉེར་པ་ལགས་འདིར་ཕེབས་དང་ཞུས་
ཤོག་”ཅེས་བཤད་རྗེས་ཟླ་ཕུན་ལ་བལྟས་ནས་འཛུམ་བཞིན་ “ འགྲིག་གཱ
ཨོ་ལོ་ཁྱོད་སེམས་ལ་བསམ་པ་ཤོད་ཕོད་པ། ང་མི་འདི་འདྲར་དགའ་པོ་
ཡོད་”ཅེས་ཤོད་བཞིན་པའི་སྐབས་སུ་གཉེར་པ་དེར་འབྱོར། “གཉེར་
ཚང་ནང་དུ་རྩམ་པ་རྙིང་དྲི་ཅན་མང་པོ་ཞིག་ཡོག་མ་རེད་པས། དེ་ནས་
ཁོ་ཚོར་རྩམ་དོ་བཞི་སྤྲོད་”ཅེས་གསུངས། གཉེར་པས་“སྐུ་ངོ་མཆོག་ལ་
ཞུ་རྒྱུར། རྩམ་དོ་ཉི་ཤུ་ཡོད་པ་དེ་དག་སྐུ་ངོ་ཕྱག་མཛོད་སྐུ་ཞབས་ཀྱིས་
མཆོད་རྩམ་དང་སྤྲང་པོར་སྟེར་བྱེད་དགོས་ཀྱི་རེད་གསུངས་ནས་ཕྱག་ཐོ་
བསྐྱོན་སོང”ཞེས་ཞུས། སྐུ་ངོས་ཀྱིས་“དེ་ཚོ་རྩམ་པ་སོས་པ་ནས་བཏང་



ཆོག་གི་རེད། ཁོ་ཚོར་ཙམ་དོ་བཞི་མ་སྤྲད་ན་སེམས་ཅན་ལ་སྟེར་ཡས་མི་
འདུག་”ཅེས་གསུངས། གཉེར་པས་“འོ་ན། སྐུ་ངོ་མཆོག་གིས་བྱུང་
འཛིན་ཞིག་བདག་ལ་ གནང་རོགས་གནང་།” སྐུ་ངོས་ ཀྱིས་ “ འོད་ཟེར།
རྩམ་དོ་བཞིའི་བྱུང་འཛིན་བྲིས་ནས་གཉེར་པ་ལགས་ལ་ཕུལ་ཨཱ་”ཞེས་་
བཤད་པ་དང་བོང་བུ་བ་གསུམ་ལ་ཁ་གཏད་དེ་ “ རྩམ་པ་ལེན་ཤོག་”ཅེས་
བཤད་ནས་ལོག་གོ། དོན་གྲུབ་རྩམ་པ་ལེན་པར་འགྲོ་མི་ནུས་པར་“ད་
ཆག་སྒོ་བསླངས་སོང་། གནས་ཚུལ་དེ་ཚོ་གཞིས་བཞུགས་སྐུ་ཞབས་ཀྱིས་
མཁྱེན་ན་དཔེ་བསགས་ཀྱི་རེད་” ཅེས་ཧ་ལས་ལས་ཀྱིས་དབུགས་རིང་་
བཏང་། ཕུར་བུས་དགོད་བཞིན་“ཨ་ཇོ།། དེ་འདྲ་སྐྲག་དགོས་དོན་ཨེ་
ཡོད་” ཅེས་བཤད། ཟླ་ཕུན་གྱིས་“ གལ་སྲིད་གཞིས་སྡོད་ཁོས་ཤེས་པ་
ཡིན་ན་དེ་ཚོ་ཚང་མ་བྱེད་མཁན་ཟླ་ཕུན་ཁོ་རེད་ཟེ་ང་རྩིས་སྤྲད་རྐྱང་བྱས་ན་
འགྲིག་”ཅེས་བཤད་དེ་ཁོ་གཉིས་རྩམ་པ་ལེན་པར་ཕྱིན། ། ཚུར་སླེབས་པ་
དང་ཁོང་གསུམ་པོ་བལ་བདལ་འཚོལ་རྒྱུའི་གྲོས་བྱས་ནས་དོན་གྲུབ་ཀྱིས་ཟླ་
ཕུན་ལ་“ ཨོ་ལོ་ཁོ་རེ། ཁྱོད་འདིར་བསྡད་ནས་བོང་བུའི་ཨོང་རིལ་དང་།
རྩྭ་སྙིགས་དེ་ཚོ་གཙང་ཕྱགས་ཀྱིས་ཤོག བདག་ཕྱི་རུ་བལ་བདལ་འཚོལ་
དུ་འགྲོ་ཡི་ཡིན་”ཞེས་བཤད་དེ་ཕྱིར་ཐོན། ཕུར་བུ་དེའི་རྗེས་སུ་ཕྱིར་ཐོན།
ཟླ་ཕུན་ཕྱི་ལ་འགྲོ་འདོད་བྱུང་རུང་མ་བསྡད་ཐབས་མེད་དུ་གྱུར། ཁོས་
བོང་ཚང་གཙང་མ་འཕྱགས་ཏེ་ཡར་ཡོང་ནས་ཇ་གང་བཏུངས། རྩམ་དོ་
བཞི་པོ་དེ་མཐོང་བ་དང་རེ་རེ་བཞིན་ཁ་ཕྱེ་སྟེ་རྙིང་དྲི་ཡོད་མེད་བལྟས།
དེ་ཚོའི་དཀྱིལ་ནས་རྙིང་དྲི་ཆུང་ཤོས་སྒྱེ་མོ་གཅིག་བདམས་ཏེ་སྐུད་རྟགས་
རྒྱག་བཞིན་པའི་སྐབས་སུ་གཟིམ་དཔོན་ན་གཞོན་དེ་དེར་ཡོང་སྟེ་“དེ་རིང་
ཁྱོད་གཅིག་པུ་ཡིན་པས། ཨ་ཇོ་གཉིས་གང་དུ་སོང”ཞེས་སྐད་ཆ་དྲིས།
ཟླ་ཕུན་གྱིས་འཛུམ་ཙམ་བྱས་ནས་ “ཁོང་གཉིས་བལ་བདལ་འཚོལ་དུ་་་
སོང”ཞེས་བཤད། གཟིམ་དཔོན་ན་གཞོན་གྱིས་ ས ཨོ་ལོ་ཁྱོད་ཀྱི་མིང་ལ་



གང་ཟེར། ལོ་ག་ཚོད་ཡིན།” “བདག་གི་མིང་ལ་ཟླ་ཕུན་ཟེར། ད་ལོ་
ལོ་ ཉི་ཤུ་ ཡིན།” གཟིམ་ དཔོན་གྱིས་ “བདག་ གི་ མིང་ལ་འོད་ཟེར་ ཟེར།
སྐྱེས་ཡུལ་མ་གཞིས་ནས་ཡིན། ད་ལོ་ལོ་ཉི་ཤུ་རྩ་བཞིར་ཁ་ལོག་ སོང༌།
བདག་ལོ་བདུན་ནས་ཡོང་སྟེ་སྐུ་ངོ་ཞབས་སྡོད་སྐུ་ཞབས་ཀྱི་ཞབས་ཕྱི་ཞུས་
པ་ཡིན། ཁོང་སློབ་གྲྭར་ཕེབས་དུས་བདག་གིས་སྐུ་བཅར་ཞབས་ཕྱི་ཞུས་
ཏེ་ཞོར་དུ་ཡི་གེ་སྦྱངས་པས་ད་ལྟ་འབྲི་ཀློག་འཕེར་ཙམ་ཡོད། ཨོ་ལོ་རང་
ལྷ་སར་སླེབས་ཏེ་ད་ལྟ་ཁྲོམ་གཞུང་ལ་སླེབས་ཡོད་ཀྱི་མ་རེད། སང་ཉིན་
བདག་གིས་རོགས་བྱས་ཏེ་ང་གཉིས་ཁྲོམ་ལ་འགྲོ། གནངས་ཉིན་ཟླ་བ་
བཅུ་པའི་ཚེས་བཅོ་ལྔ་དཔལ་ལྷའི་རི་ཁྲོད་ཡིན་པས་ལྷ་མོ་མཇལ་དུ་ཕྱིན་ན་
ཡག་པོ་ཡོག་རེད་”ཅེས་བཤད། ཟླ་ཕུན་ལྷ་མོ་མཇལ་འདོད་ཆེན་པོ་བྱུང་
ནས“ ཨ་ཇོ་གཉིས་ཀྱིས་སང་ཉིན་ཐོན་དགོས་ཟེར་ན་ཅི་དྲག་”ཅེས་བཤད་
པས་འོད་ཟེར་གྱིས་“གལ་སྲིད་ཁོ་གཉིས་ཐོན་རྩིས་བྱེད་ཀྱི་འདུག་ན་ང་ལ་
ལབ་ཤོག་”ཅེས་བཤད། ཟླ་ཕུན་གྱིས་བསམ་བློ་ཞིག་འཁོར་ཏེ། “ཁ་
སང་བདག་གིས་སྐུ་ངོ་ཞབས་སྡོད་སྐུ་ཞབས་ལ་གནས་ཚུལ་ཐད་ཀར་ཞུས་
ཏེ་རྩམ་པ་གསོལ་རས་གནང་བ་དེ་གཞིས་སྡོད་ཀྱིས་ཤེས་ན་དཔེ་བསགས་
ཀྱི་རེད་ཅེས་ཨ་ཇོ་དོན་གྲུབ་ཀྱིས་ཤོད་ཀྱི་འདུག་”ཅེས་བཤད། འོད་ཟེར་
གྱིས་དགོད་བཞིན་“དེ་ལ་སེམས་ཁྲལ་བྱེད་མི་དགོས། བདག་གིས་སྐུ་
ངོར་སྙན་སེང་ཞུས་ནས་ཁོང་གི་ཕྱག་བྲིས་ཕྱག་བསྟར་མ་ཞིག་ཁྱོད་ལ་
བསྐུར་ཆོག་ མ་ གཞི་ མི་ དེ་ ཚོ་ གཅིག་ ལ་ གཅིག་ སྦྲེལ་ ཤ་ སྟག་ རེད།
གཞིས་ལྷག་གི་གཞིས་སྡོད་པས་མ་གཞིས་ཀྱི་གཞིས་ སྡོད་པར་སྤྲེལ་ལད་
བཤད། མ་གཞིས་ཀྱི་གཞིས་སྡོད་པ་ཕྱག་མཛོད་སྐུ་ཞབས་ཀྱི་གཅུང་པོ་
ཡིན་སྟབས་ཕྱག་མཛོད་ཀྱིས་སྐུ་ངོ་ཆེན་མོར་ཁོ་ཚོའི་བཏང་བཏང་བྱུག་བྱུག་
ཤ་སྟག་སྙན་སེང་ཞུས། བར་དུ་མི་སེར་ལ་བརྡབ་གསིག་ཆེན་པོ་བཟོས་
...”ཞེས་བཤད་པའི་སྐབས་སུ་ཕྱི་ནས་རྡོག་སྒྲ་དང་བཅས་ཏེ་དོན་གྲུབ་
37



དང༌། ཕུར་བུ་ལོག་ཡོང་། དོན་གྲུབ་དབུགས་ཧལ་ཧལ་གྱིས་“སྦྲ་ནག་
ཞོལ་ལ་བལ་ཕོན་ཆེན་འདུག་རུང་བོང་བུར་གཏོང་གི་མི་འདུག ད་སང་
ཉིན་ བོང་ བུ་ སྟོང་ དེད་ ཀྱིས་ ཐོན་དགོས་ བྱེད་ པ་ འདུག་” ཅེས་ བཤད།
འོད་ཟེར་གྱིས་ “ མ་ཇོ་ཁྱོད་ཚོ་སང་དང་གནངས་བསྡད་ནས་ཉོ་ཆ་ཙག་
ཅིག་ འདྲ་ རྒྱོབ། གཞེས་ ཉིན་ ཐོན་ ན་ ཏག་ ཏག་ རེད” ཅེས་ བཤད།
དོན་གྲུབ་ཀྱིས་དེ་ལ་ལན་མ་སློག །འོད་ཟེར་ཕྱིར་ལོག་སྟེ་དགོང་མོ་ཉི་མ་
མ་བཞུད་ཙམ་ལ་དེར་ཡོང་ནས་ཁོ་ཚོ་གསུམ་ལ་དངུལ་སྲང་བདུན་དང་ཞོ་
ལྔ་རེ་སྤྲད་ནས“འདི་སྐུ་ངོ་ཞབས་སྡོད་སྐུ་ཞབས་ཀྱིས་ཁྱོད་གསུམ་ལ་དཔལ་
ལྷའི་བདུན་ཆང་ཡིན་གསུང་གིས། ཨོ་ལོ་ཟླ་ཕུན། - འདི་ངས་ཁྱོད་ལ་
སྤྲད་པའི་དཔལ་ལྷའི་བདུན་ཆང་ཡིན་”ཞེས་བཤད་དེ་ཞོ་པད་དངུལ་སྲང་
བདུན་ཨམ་ཕྲག་ནས་བཏོན་ཏེ་ཟླ་ཕུན་ལ་ཕྲད། ཁོ་ཚོ་གསུམ་པོ་ཡར་
ལངས་ཏེ་“ཐུགས་རྗེ་ཆེ་”ཞེས་ཡང་ཡང་བཤད། གསལ་
ཉིན་གཉིས་པར་ཟླ་ཕུན་སྔ་པོ་ནས་ཡར་ལངས་ཏེ་གད་ཕྱིས་གཙང་
མ་བྱས། ཇ་བསྐོལ་ཏེ་ཨ་ཇོ་གཉིས་ལ་ཇ་བླུགས། རྩོམ་འགམ་བརྒྱབ་
ཚར་ཙམ་ལ་འོད་ཟེར་གྱིས་ཁོ་སྐད་གཏོང་དུ་ཡོང༌། ། དོན་གྲུབ་ཀྱིས་འོད་
ཟེར་གྱི་ངོ་མ་བསྟུན་ཀ་མེད་ཀྱིས་ཟླ་ཕུན་ཕྱིར་བཏང་། ཁོ་རང་གིས་ཕུར་
བུ་ཁྲིད་དེ་ར་མོ་ཆེ་དང་། ཀླུ་སྦུག་རྒྱུད་དུ་བལ་བདལ་ གཏོང་མཁན་
འཚོལ་དུ་འགྲོ་རྒྱུར་ཐག་བཅད། ཟླ་ཕུན་དང་འོད་ཟེར་གཉིས་གཟིམ་
ཤག་གི་རྒྱལ་སྒོ་དོན་ནས་ཡུད་ཙམ་སོང་བ་ན་བར་སྐོར་ནང་དུ་འབྱོར།
འོད་ཟེར་གྱིས་ཟླ་ཕུན་འོང་སྟོད་གཞིས་ཀར་ཁྲིད། དེར་ཞོགས་ཁྲོམ་
ཚུགས་ནས་མི་མང་པོ་ཡར་འགྲོ་མར་འགྲོ་བྱས་ཏེ་འགྲོ་ལམ་ཧ་ཅང་གུ་དོག་
པོར་གྱུར་འདུག ཟླ་ཕུན་གྱིས་འོད་ཟེར་དང་ཁ་བྲལ་དོགས་ཀྱིས་ཁོའི་
གྱོན་པའི་ཟུར་ནས་བཟུང་སྟེ་སོང་བས་རྟ་ཁྲོམ་དུ་སླེབས། དེར་མགོ་
འཕང་མཐོ་བའི་བཞོན་རྟ་བཞོན་དྲེལ་མང་པོར་སྒ་སྟན་ལེགས་པར་བརྒྱབ་
38



སྟེ་ཕན་ཚུན་འགྲན་པ་ལྟར་དུ་ཡོད་པ་དང་། གཡས་གཡོན་དུ་རྟའི་ཁ་ལ་
ལྟ་མཁན་མི་འགའ་ཤས་དང༌། ལ་ལས་ལག་མགོ་ཕུ་ཐུང་ནང་བཏང་སྟེ་
རྟ་གོང་འགྲིག་པ། ད་དུང་རྟའི་གོམ་བགྲོད་བསླབ་མཁན་ཡང་འགའ་
ཤས་འདུག རྟ་ཁྲོམ་མཇུག་དེར་བ་གླང་དང་བོང་བུ་ཉོ་ཚོང་བྱེད་མཁན་
མི་ཉུང་ཙམ་ཞིག་འདུག ཁོ་གཉིས་ཁྲོམ་གཞུང་དེ་བརྒྱུད་དེ་ནང་ཁྲོམ་
བཏོན་སར་སླེབས། དེར་གྱོན་པ་རྙིང་གྲས་དང༌། ལྕགས་རིགས་སྣ་
ཚོགས། ཐ་ན་ལྡེ་མིག་འདྲ་མིན་སྣ་ཚོགས་རྐྱང་རྐྱང་བཏོན་མཁན་སྟར་
ཆགས་ཡོད་པ་དེ་དག་ལ་མིག་ཤར་ཞིག་བརྒྱབ་སྟེ་མགྲིན་མིག་ལྟ་བུའི་ལམ་
ཆུང་གུ་དོག་པོ་དེ་རྫོགས་ཏེ་ས་ཆ་རྒྱ་ཆེན་པོ་ཞིག་ཏུ་སླེབས། དེ་གར་ཁྲོམ་
ཧ་ཅང་མང་པོ་བཏོན་འདུག་པ་དེ་དག་ནང་རུམ་གྱི་ཁ་གདན་སྣ་ཚོགས་
དང༌། རྟའི་སྒ་སྟན་དང་། ཁ་ཤོག་སྣ་ཚོགས། དེ་བཞིན་གཡུ་བྱུར།
མུ་ཏིག སྤོས་ཤེལ་ལ་ སོགས་རིན་ཆེན་སྣ་ཚོགས། ད་དུང་ཐེར་མ།
གོས་ཆེན། རས་ཆ། རྣམ་རིགས་ལ་སོགས་གྱོན་ཆས་ཀྱི་རྒྱུ་ཆའི་རིགས།
བོད་ལྕགས། མཛོད་སྣ། ལྡེ་སྒོར་ལ་སོགས་ཟངས་ལྕགས་ཀྱི་རིགས་
བཅས་ཁྲོམ་སྟེགས་ཐོག་བཏོན་ཏེ་ས་གཞི་དོག་པོར་གྱུར་པའི་བར་གསེང་དུ་
མི་དབྱར་ཆུ་རྒྱུགས་པ་ལྟར་ཕར་འགྲོ་ཚུར་འོང་བྱས་པའི་ཟང་ཟིང་དང་
འུར་སྒྲས་ཟླ་ཕུན་གྱི་མགོ་བོ་བཟི་འཁྱོམ་འཁྱོམ་བྱས། ཁོས་གོམ་སྟབས་ཇེ་
མགྱོགས་སུ་བཏང་སྟེ་ནུབ་ལ་ཁ་ཕྱོགས་ཏེ་བསྐྱོད་པས་འགྲོ་ལམ་དེ་བས་གུ་
དོག་ ཏུ་འགྲོ་ བ་ དང་ གཡས་ གཡོན་ཚང་ མ་ ཚོང་ ཁང་ གིས་ ཁེངས་ ཡོད།
དེར་འགྲོ་མི་ཅུང་ཉུང་དུ་སོང་བས་ཟླ་ཕུན་གྱི་སེམས་ཕྲན་བུ་ལྷོད་དུ་བབས་
ཏེ་གཞི་ནས་གཡས་གཡོན་ཚོང་ཁང་ལ་ཕར་ལྟ་ཚུར་ལྟ་བྱས། ཚོང་ཁང་
གི་ཤེལ་སྒྲོམ་ནང་དངོས་ཟོག་ཁྲ་ཁྲ་སིལ་སིལ་གྲལ་སྒྲིག་པོར་བསྒྲིགས་ཡོད་
པ་དང་། ཚོང་ཁང་ཕྱི་རུ་བཟའ་བཅའི་རིགས་སྣ་ ཚོགས་བཏོན་ པའི་
གཡས་སུ་ཏོས་ཅ་བཏོན་ཡོད་པ་དེ་ཁོས་མཐོང་སྟེ་ཡིད་ལ་འདས་དོན་ཞིག་



ལྷང་ངེར་འཁོར། གཅུང་མོ་ཕན་ཐོགས་ཆུང་དུས་ཨ་མའི་ཏོས་ཅ་གྲུ་བཞི་
གཅིག་དཀར་ཁུང་སྟེང་བཞག་ཡོད་པ་དེ་མོ་ལ་རྙེད་ནས་མོས་ཕྱི་རུ་འཁྱེར་
ཏེ་རྡོས་བརྫོགས། ཨ་མས་དེ་མཐོང་བ་དང་ཕངས་སེམས་ཆེན་པོས་ཐལ་
བར་བསྲེས་པའི་ཏོས་ཅ་རྡོག་པོ་རེ་རེ་བཞིན་ཡར་བསྒྲུགས་ཀྱིན་གཅུང་མོར་
གཤེ་གཤེ་གཏོང་བ་དེ་ཡིད་ལ་དྲན་ནས་“ ཨ་ཇོ་འོད་ཟེར་ལགས། བདག་
ཏོས་ཅ་ཉོ་ཡི་ཡིན་”ཞེས་བཤད་དེ་ཁྲོམ་ནས་ཏོས་ཅ་ཤོ་ལྔ་ཉོས། དངུལ་
སྤྲད་དེ་ཁ་ཚུར་བསྐོར་སྐབས་མདུན་དེར་མགོ་ལ་འབོག་ཏོ་དྲེག་པ་ཅན་
གྱོན་ཞིང༌། ལུས་ལ་སྣམ་བུ་རྙིང་པའི་ཕྱུ་པ་གྱོན་པའི་མི་གཉིས་ཀྱིས་ཁོའི་
གདོང་ བཀག་ནས་“ བུ་ང་ཚོ་” རགས་རྒྱབ་པ་ཡིན་པས་པད་ ཤག་ཁྱེར་་
ཤོག” ཟེར། འོད་ཟེར་གྱིས་“ ཟླ་ཕུན། ད་ཤོག་” ཅེས་བོས་པས་མི་དེ་
གཉིས་ཀྱི་འོད་ཟེར་གྱི་གདོང་ལ་ལེགས་པར་བལྟས་ནས་ཕྱིར་སོང༌། དེ་
ནས་ཁྲོམ་ལ་ལྟ་གིན་ཡོང་བས་ཚོང་ཁང་འགའ་ཤས་ཀྱི་སྒོ་འགྲམ་དུ་ཇིང་སྤུ་
མའི་འོག་འཇུག་དང༌། སྨད་གཡོག་བཏོན་འདུག་པས་ཟླ་ཕུན་གྱི་བློ་ལ་
ཉོ་འདོད་བྱུང་རུང༌། 1:| ད་གིན་ནང་བཞིན་གྱི་རྐྱེན་ངན་འདྲ་འཕྲད་ཡོང་
སྙམ་སྟེ་ཉོ་མ་ཕོད། གོམ་སྟབས་ཅུང་ཇེ་མགྱོགས་སུ་བཏང་སྟེ་མདུན་དུ།
བསྐྱོད་པ་ན་རྒྱལ་སྒོ་བྱང་ལྟ་ཞིག་གི་ནང་ནས་མི་མང་པོ་ལག་ཏུ་སློ་མ་ཁྱེར་
ཏེ་ཡར་འཛུལ་མར་དོན་བྱེད་བཞིན་འདུག་པ་དེར་ཟླ་ཕུན་ཡ་མཚན་ཆེན་
པོ་སྐྱེས་ཏེ་མགོ་གཅུས་ནས་སྦུག་ཏུ་བལྟས་པས་དེའི་ནང་ཚག་ ཤ་མང་པོ་
སྟེགས་བུ་ལྟར་དུ་སྒྲིག་པའི་སྟེང་བཏོན་ནས་མི་མང་པོ་འཚང་ག་ཤིག་ཤིག་
གིས་ ཤ་ཉོ་བཞིན་ཡོད་པ་དེ་མཐོང་སྟེ་ཟླ་ཕུན་རང་དབང་མེད་པར་ཁོང་
དགོད་ཅིག་ཤོར། རྒྱལ་སྒོའི་གཡས་གཡོན་དུ་ནང་ཆ་ཚོས་མ་དང་རྒྱུ་མ་
སྐམ་པོ་དུ་མ་ཁྲོམ་སྟེགས་ཐོག་བཏོན་པའི་འོག་ཏུ་ཁྱི་མང་པོ་དམར་ལ་རྔམ་
ནས་དྲི་སྣོམ་བཞིན་ཕར་རྒྱུག་ཚུར་རྒྱུག་བྱེད། དེ་ནས་ཚལ་ཁྲོམ་དུ་སླེབས། །
མུ་མཐུད་ནུབ་ཏུ་ཁ་ཕྱོགས་ནས་དགའ་ལྡན་དར་ཆེན་ལ་གཡས་སྐོར་ཞིག་



བརྒྱབ་སྟེ་ཁ་ལྷོ་རུ་བསློགས་ཏེ་བསྐྱོད། བར་སྐོར་ཁྲོམ་གཞུང་ནང་ཚོང་
ཁང་སྣ་ཚོགས་མུ་ཏིག་ཕྲེང་བ་ལྟ་བུ་གཅིག་མཇུག་གཉིས་མཐུད་སྦྲེལ་ཏེ་
གནས་ཡོད་ཅིང་། ཚོང་ཁང་ནང་ཚོང་ཟོག་སྣམ་བུ་སྤུ་ཕྲུག། ཤད་མ།
རྒྱུ་ལོག་ པང་གདན་ སོགས་ སྣམ་ཆས་དང་། ཕོ་མོའི་ཞྭ་མོ་རྒྱ་ སེ།
རས་ཆ་སྣ་ཚོགས། དར་ལྕོག་དང་དེ་བཞིན་རྒྱུ་ཟོག་སྣ་ཚོགས་བཅས་
འདུག ། བར་སྐོར་ལྷོ་ཡི་ཁྲོམ་གཞུང་ཐོག་དཀར་ཡོལ་དང་། དཀར་
ཡོལ་གྱི་བུམ་པ། རྟ་དྲེལ་གྱི་རྨིག་ལྕགས། ལྕགས་གཟེར། ལྕགས་
ཤོག་དང་ཟངས་ཤོག་ཧ་ཡང་བཅུ་བརྩེགས་དང་ལྔ་བརྩེགས། དེ་མིན་ཉི་
བྱི་རིལ་དང༌། ། ཚ་ལུ་མ་བྱི་རིལ། བྱི་རིལ་སྦོ་དཀར། ཤེལ་དཀར་
ཏིང་ཀོང་མ། བུ་རམ་ཏིང་ཀོང་མ། ཁམ་བུ་སྐམ་པོ། ཕྱུར་ སྐམ་
སོགས་བཟའ་བཅའི་རིགས་འདུག ལྷ་ལྡན་གཙུག་ལག་ཁང་གི་ སྒོ་་་་
འབྱོར་མདུན་དུ་མ་སླེབས་ཙམ་ལ་ཁྲོམ་འགའ་བཏོན་འདུག་པ་དེ་དག་ལ་
ཚོས་གསར་སྣ་ཚོགས། རམ། རྒྱུ་གསར། དཔེ་ཆ་སྣ་ཚོགས་དང་།
སྨན་རིགས་སྣ་ཚོགས། ་རྒྱ་ཟོག་རིགས་འདྲ་མིན། བདུག་སྤོས་བཅས་
བཏོན་ཡོད་པ་དང༌། གཙུག་ལག་ཁང་སྒོ་འཕྱོར་གྱི་མདུན་དུ་རྒྱ་ལྕང་
སྡོང་རྒན་ཡལ་ག་རབ་ཏུ་ རྒྱས་ཤིང་ནམ་མཁའི་ཁམས་ཀྱང་མངོན་པར་
དཀའ་བ་ཞིག་ཡོད་པ་དེ་ཇོ་བོ་དབུ་སྐྲ་དང༌། མདུན་དུ་དབོན་ཞང་རྡོ་
རིང་གནས། སྒོ་འཕྱོར་གྱི་ཡང་ཐོག་ཏུ་གསེར་ཟངས་ལས་གྲུབ་པའི་རི་
དྭགས་ཆོས་འཁོར། དེ་འོག་བཀོད་ལེགས་རབ་གསལ་ཆེན་པོ་ཞིག་ཁ་
ནུབ་ཏུ་གཏད་པའི་མཐིལ་ལ་རྡོ་གཅལ་བཏིང་པའི་སྒོ་འཕྱོར་གྱི་དཀྱིལ་དུ་
ལྷ་ལྡན་གཙུག་ལག་ཁང་གི་སྒོ་མོ་ཆེ་ནུབ་ཏུ་གཏད་པའི་གཡས་གཡོན་གྱི་
རྩིག་ལྡེབས་སུ་རྔམ་བརྗིད་ལྡན་པའི་རྒྱལ་ཆེན་རིགས་བཞིའི་ལྡེབས་བྲིས་
མངོན་པ་དང༌། བཀོད་པ་ཕུན་སུམ་ཚོགས་པའི་སྒོ་འཕྱོར་དེའི་བྱང་དུ་
མ་ཎི་ཆེན་པོ་ཐོག་བརྩེགས་གཅིག་ཙམ་གྱི་མཐོ་ཚད་ལྡན་པ་དེའི་མཐར་མི་



མང་པོས་བསྐོར་ཏེ་དྲིལ་བུའི་སྒྲ་དང་བཅས་མ་ཎི་སྐོར། གཤམ་གྱི་རྡོ་
གཅལ་ཐོག་ཕྱག་འཚལ་མཁན་དང༌། སྒོ་ནས་ཡར་འགྲོ་མར་འགྲོ་བྱེད་
མཁན། སོར་བཅུའི་འདབ་མ་སྙིང་ཁར་བཀོད་དེ་གསོལ་བ་སྨོན་ལམ་
འདེབས་མཁན་སོགས་ཀྱི་མིས་ཁེངས་ཏེ་འགྲོ་བའི་ལམ་ཐོབ་པར་དཀའ་
བར་གྱུར། ཇོ་བོ་དབུ་སྐྲའི་མདུན་དུ་སྟར་དུ་ཆགས་པའི་ཚོང་ཁང་ནང་
སྐྱེམས་ཤོག་དང༌། འབྲུག་ཤོག ཤོག་དཀྱུས་བཅས་ བོད་ཤོག་སྣ་་་་
ཚོགས་དང་། རྒྱ་གར་གྱི་རྩྭ་ཀུ་ཤ། རྨ་བྱའི་མཇུག་སྒོ། རྒྱ་གར་ནས་
ཐོན་པའི་སྐྱིན་ཁེབས་དང་། རྒྱ་སེ། རྒྱ་སེ་མངགས་བཏགས། ། གོས་
ཆེན་དང་དྲུའུ་ཙིའི་རིགས་བཅས་འདུག ཟླ་ ཕུན་འགྲོ་བཞིན་པའི་
སྐབས་སུ་སྣ་ལ་དྲི་མ་ཤོད་མི་ཤེས་པ་ཞིག་ཁ་བྱུང་བས་ཁོས་དེ་ཕྱོགས་སུ་ལྟ་
སྐབས་མགོ་ལ་རས་དཀར་རྐྱང་པའི་ཞྭ་གྱོན་པ། སྟོད་ཐུང་ནག་པོ་གྱོན་
པའི་འོག་ནས་འོག་འཇུག་དཀར་པོ་འཛར་ཏེ་པུད་མོ་ཡན་ལ་ ཁེབས་པ།
སྨད་ལ་གོས་ཐུང་དཀར་པོ་སྤྲེལ་ཤུབ་ལྟ་བུ་གྱོན་པའི་མི་ཞིག་རྐུབ་སྟེགས་
ཐོག་ཁུ་སིམ་མེར་བསྡད་དེ་ལག་གཡོན་དུ་བསང་ཕོར་གྱི་ཁ་ལྟ་བུ་ལ་ཤིང་
རིལ་ཕྲ་མོ་ཞིག་བཙུགས་ཏེ་དེའི་སྣེ་མོར་ཁ་བརྒྱབ་ནས་ཤུགས་ཀྱིས་དབུགས་
འཐེན་པ་དང༌། ཧོ་རོ་རོ་རོ་ཞེས་སྒྲ་གྲགས་པ་དང་སྦྲགས་ཁ་དང་སྣ་ནས་
དུ་བ་སྔོ་ཕྱུར་རེར་གློད་བྱུང་བ་དེ་མཐོང་སྟེ་ཡ་མཚན་ཆེན་པོ་སྐྱེས་ནས་“ཨ་
ཇོ་ལགས། མི་ཕ་གིས་གང་བྱེད་ཀྱི་ཡོག་རས་”ཞེས་དྲིས། “ཧ་ཧ་ཧོ།
འདི་ནི་བལ་པོས་ཧོར་ག་ཞེས་པའི་ཆུ་དུད་འཐེན་གྱི་ཡོག་རེད་” ཅེས་་་་
བཤད། ཁོ་གཉིས་བལ་པོའི་ཚོང་ཁང་ནང་ཡར་འཛུལ་ཏེ་བལྟས་པས་
ཚོང་ཟོག་ སྤང་དང་། མཐིང་། མཚལ། བཀྲག་རྩི་སྣ་ཚོགས་རེད་
འདུག ཚོང་ཁང་དེ་ནས་དོན་ཏེ་མུ་མཐུད་བསྐྱོད་དེ་ཁོ་གཉིས་སྣང་རྩེ་
ཤར་ལས་ཁུངས་དང་བྱམས་ཁང་། མ་ཎི་ལྷ་ཁང༌། ཀ་ལིང་སྒོ་བཞི་
ཞེས་ པའི་མཆོད་རྟེན་སྒོ་བཞི་དང་ ལྡན་ པ་ བཅས་ཀྱི་དཀྱིལ་དུ་སླེབས།



ལམ་གཞུང་དེའི་རྒྱུད་དུ་ཁྲོམ་མང་པོ་བཏོན་འདུག་པ་དེ་དག་ནང་སྐུད་པ་
སྒོ་ལི། སྒ་རིལ་ཤོག་སྒྲིལ། ཞ་སྨྱུག ངོ་ལྟའི་ཤེལ་སྒོ་ཆུང་ཆུང་། ཇ་
རིལ་སོགས་ཉེར་མཁོའི་ཡོ་བྱད་སྣ་ཚོགས་འདུག་ཁོ་གཉིས་བར་སྐོར་ཆ་ཚང་
བསྐོར་ཏེ་གཟིམ་ཤག་ལ་སླེབས་དུས་ཨ་ཇོ་དོན་གྲུབ་ད་དུང་སླེབས་མེད།
ཨ་ཇོ་ཕུར་བུ་སླེབས་ཏེ་བསྡད་འདུག་པས་ཕུར་བུས་“ཨོ་ལོ། བདག་ཕྱུར་
རུལ་ཕྲན་བུ་ཉོ་དགོས་ཡོད་”ཅེས་བཤད། ཟླ་ཕུན་གྱིས་“ཕྱུར་རུལ་འོང་
སྟོད་ གཞིས་ཀའི་ཁྲོམ་ལ་འདུག་” ཕུར་བུས་“བདག་ཚོ་ད་ལྟ་འགྲོ”ཞེས་
བཤད་པ་དང་ཁོ་གཉིས་བསྐྱར་དུ་ཁྲོམ་ལ་ཕྱིན་ནས་ཕུར་བུས་ཕྱུར་རུལ་
དང་སེ་པན་ཉོས། ཟླ་ཕུན་གྱིས་ཇིང་སྤུ་མའི་འོག་འཇུག་དང་སྨད་གཡོག་
ཉོས། ཟླ་ཕུན་གྱི་ལག་ཏུ་དངུལ་སྲང་དོ་ལྷག་འདུག་པས་དངུལ་སྲང་གང་
གིས་ཕོར་མར་ཉོས། དེའི་གཞོགས་སུ་ཐལ་འགོག་མིག་ཤེལ་འདུག་པས་
དེ་ནས་ཁོ་གཉིས་པོས་རེ་རེ་ཉོས་ཏེ་ཚུར་འབྱོར་སྐབས་དོན་གྲུབ་སླེབས་
ནས་ སྒོ་རའི་ནང་ཁོ་གཉིས་སྒུག་བསྡད་འདུག དོན་གྲུབ་ཀྱིས་ངོ་ནག་
འདུས་ཏེ་ཟླ་ཕུན་ལ་ལྟ་བཞིན་“ཁྱོད་ཉིན་གང་གང་དུ་འཁྱམ་པ་ཡིན་”ཞེས་
བཤད། ཕུར་བུས་སྡོད་ཁང་གི་སྒོ་ལྕགས་ཕྱེ་བཞིན་སྦུག་ཏུ་འཛུལ་ཏེ་ཚང་
མར་ཇ་གང་རེ་བླུགས། དོན་གྲུབ་ཀྱིས་སྒོ་འཛུལ་མ་ཐག་གདན་སྟེང་དུ་
བསྡད། ཨུ་སུའི་ཞྭ་མོ་ཕུད་དེ་ས་རུ་བརྡབས་ནས་“ བལ་བདལ་གཏོང་
མཁན་རག་པ་མི་འདུག ད་སང་ཞོགས་ཐོན་གྱི་ཡིན་”ཞེས་བཤད་པར་
ཁོ་གཉིས་པོས་ལན་ཅི་ཡང་མ་བཏབ་པར་ཁུ་སིམ་མེར་བསྡད། དེའི་
སྐབས་སུ་འོད་ཟེར་གྱིས་ལྷམ་ཟོན་པ་ཞིག་དང༌། ཡི་གེ་ཞིག་འཁྱེར་ཡོང་
སྟེ་བོང་བུ་བའི་སྡོད་ཤག་གི་སྒོ་འཛུལ་ནས་ཟླ་ཕུན་གྱི་འགྲམ་དུ་བསྡད་དེ་
ས མོ་ལོ་ཟླ་ ཕུན། རང་གི་ལྷམ་ལ་གཅིག་ལྟོས་དང༌། ནང་རྫོང་གི་རྩྭ་
ཚང་མ་མཐིལ་ནས་དོན་ཡོང་གིས། གོས་ཐུང་གི་པུས་མོ་དང༌། སྟོད་
ཐུང་གི་ཕུ་ཐུང་རལ་ཏེ་རྒྱལ་མཚན་ལྟ་བུ་རེད། དེ་འདྲ་སོང་ཙང་རགས་



རྒྱབ་པས་ལུང་ཁུག་གི་མི་རྩབ་ཧྲལ་དངུལ་ཡོད་པ་ཞིག་འདུག་སྙམ་སྟེ་
དངུལ་འཕྲོག་རྩིས་བྱས་པ་རེད། འདིར་ངའི་ཟོན་པ་རྙིང་པ་ཞིག་ཡོད་པ་
འདི་ཁྱོད་གྱོན།། ཡི་གེ་འདི་གཞིས་ སྡོད་སྐུ་ཞབས་ལ་སྤྱོད་ཅིག” ཅེས་་་
བཤད། ། དེ་ནས་དོན་གྲུབ་དང་ཕུར་བུར་ཁ་གཏད་དེ་ “ ཨ་ ཇོ་གཉིས།
སང་ཉིན་དཔལ་ལྷ་མོ་མཇལ། གནངས་ཐོན་ན་ཏག་ཏག་རེད་” ཅེས་
བཤད་པས་ཕུར་བུ་དང་ཟླ་ཕུན་གཉིས་ཀྱིས་དུས་གཅིག་ཏུ་དོན་གྲུབ་ཀྱི་
གདོང་ལ་བལྟས། དོན་གྲུབ་ཀྱིས་“ལགས་སོ་”ཞེས་ཞུས། འོད་ཟེར་
གྱིས་ཡུད་ཙམ་བསམ་བློ་བཏང་ནས་“ད་ངས་དྲན་སོང༌། ཐེངས་འདིར་
ཁྱེད་ཚོར་བདལ་དངུལ་ཁྱོན་བསྡོམས་ག་ཚོད་བྱུང་”ཞེས་དྲིས། དོན་
གྲུབ་ཀྱིས་“དངུལ་ཀྲམ་རྡོ་བཞི་བཅུ་ཞེ་ལྔ་ཏག་ཏག་བྱུང་”ཞེས་ལན་བཏབ།
འོད་ཟེར་གྱིས་ཐོ་བརྒྱབ་སྟེ་ཕྱིར་ཐོན་རྩིས་བྱས། ཟླ་ཕུན་གྱིས་མིག་ཞག་
འཁོར་བཞིན་འོད་ཟེར་གྱི་ལག་ནས་འཇུས་ཏེ་ “ ཨ་ ཇོ་འོད་ཟེར་ལགས།
ཐུགས་རྗེ་ཆེ་”ཞེས་ཡང་ ཡང་བཤད། མཚན་མོ་ཕུར་བུ་དང༌ ཟླ་ ཕུན་་
གཉིས་དེ་རིང་ཉིན་མོ་ཁྲོམ་ལ་མཐོང་བའི་གནས་ཚུལ་གླེང་སྟེ་ཡུན་རིང་
བསྡད། དོན་གྲུབ་ནི་གཏམ་ཚིག་གཅིག་མི་སྨྲ་བར་མལ་སའི་སྟེང་ཙོག་
པུར་བསྡད་ནས་དབུགས་རིང་ཡང་ཡང་བཏང༌།
1:|: ཟླ་ཕུན་སྔ་པོ་ནས་ལངས་ཏེ་བོང་བུར་གཟན་པ་དང་ཆུ་སྟེར། དེ་
ནས་རྒྱལ་སྒོའི་ཕྱིར་དོན་ནས་བལྟས་པས་སྐྱེས་ཕོ་མོ་རྒན་གཞོན་མང་པོ་
ལུས་ལ་གཟབ་འཆོར་ལེགས་པར་སྤྲས། འབོག་ཆེན་པོའི་ནང་བསང་
སྒྲིལ། ཆང་ཕུད་བླུགས་སྣོད་ལག་ཏུ་ཁྱེར་ཏེ་ཆུ་བོའི་རྒྱུན་བཞིན་བར་མི་
ཆད་པར་སྐྱོད་བཞིན་འདུག བར་སྐོར་གྱི་མཁའ་དབྱིངས་བསང་དུད་
བས་འགྲིབ། ཡར་ཡོང་དུས་ ཨ་ ཇོ་ཁོ་གཉིས་ཀྱང་ལངས་ཟིན་ནས་ཇ་
འཐུང་བའི་སྒང་ཡིན། ཟླ་ཕུན་གྱིས་སྐྱིད་རྟགས་བརྒྱབ་པའི་རྩམ་སྐྱེ་ནས་
རྩོམ་པ་ཕོར་པ་གང་རེ་བླངས་ཏེ་ཚང་མའི་མདུན་དུ་བཞག དོན་གྲུབ་



ཀྱིས་རྩམ་པ་ཁ་གང་འགམས་ཏེ་“རྩམ་པ་འདི་ལ་རྙིང་དྲི་ཧ་ལམ་མི་འདུག་
དེ་ནས་བདག་ཚོའི་རྩམ་ཁུག་རྒྱོངས་ཤོག་”ཅེས་བཤད་པ་ལྟར་ཁོ་ཚོ་གསུམ་
གྱི་རྩམ་ཁུག་སྟོང་པ་རྣམས་བྱུར་བུར་བརྒྱངས། དེའི་བར་ལ་ཉི་མའང་ཚ་
ཞིང་དུ་སླེབས་ཟིན་འདུག ཁོ་ཚོ་གསུམ་བར་སྐོར་ཕྱོགས་སུ་ ཤར་རེར་
སོང་བས་དེར་མི་མང་པོ་ལམ་གཡས་ གཡོན་དུ་ ལྷ་ མོ་ཕེབས་རྒྱུར་སྒུག་་་
བཞིན་འདུག་པས་ཁོ་ཚོ་གསུམ་ཡང་མི་ཚོགས་ཀྱི་ཁྲོད་དུ་བསྡད། གང་
ཙམ་ནས་ཀ་ལིང་སྒོ་བཞིའི་ཕྱོགས་ནས་དུང་པ་དང་། རྒྱ་གླིང་བ་དགེ་
འདུན་བཞི་དང་། དུང་འདེགས་པོ་གཉིས་བཅས་མགྱོགས་པར་ཕེབས་
ཏེ་ལམ་སེང་ནུབ་ཏུ་བལྟས་ནས་དུང་ཆེན་དང་རྒྱ་ གླིང་འབུད་པ་དང་་་
སྦྲགས་དེར་ཡོད་མི་རྣམས་དེ་ཕྱོགས་ སུ་ ལྟ་ མུར་དགེ་སློང་འཁར་བསིལ་
ཐོགས་པའི་ཆ་བྱད་དང་སྔགས་པ་ཕུར་པ་འཛིན་པའི་ཆ་བྱད་སོགས་གྲལ་
བསྒྲིགས་པའི་མཇུག་ཏུ་བསང་ཕོར་འཛིན་པའི་གྲྭ་པ་བཞི་དང་། དེ་ནས་
ཆུ་སྲིན་དང་སེང་གེའི་འདྲ་འབག་གྱོན་པ་གཉིས་བཅས་ཀྱི་རྗེས་སུ་ཀརྨ་
ཤར་བྱ་ཁྲི་སྤྱན་གཅིག་དེ་མི་ཁོག་ཏུ་ཞུགས་ཤིང༌། བཞིན་རས་དམར་ལ་
ཕུ་རྒྱག་བཞིན་ཕེབས། དེ་རྗེས་མ་གཅིག་དཔལ་ལྷ་མོའི་སྐུ་བརྙན་རྔམ་
བརྗིད་ ལྡན་ པའི་ ངང་དུ་ ཕེབས། ལྷ་ མོའི་སྤྱན་གཉིས་ཆེ་ལ་ སྐོར་བ།
ཞལ་ཅུང་ཟད་གདངས་པའི་ནང་ནས་ཚེམས་འགའ་ཕྱིར་མངོན། ལྷ་
མོའི་དབུ་ལ་གསེར་གྱི་ཐོད་སྐམ་རིན་ཆེན་སྣ་ཚོགས་ཀྱི་ཕྲས་ཕྱུག་པ་གསོལ་
བའི་འོག་མུ་ཏིག་གི་དྲ་བ་དཔྱང་། སྟེང་གི་ཧོར་གོས་དང་། ཨུ་རུ་སུའི་
རྒྱ་སེའི་ལྟེབ་མ་ཏ་ལའི་ལོ་མ་ལྟར་སྣང་། སྐུ་སྟོད་དུ་མཁའ་འགྲོ་བཀྲས་
བཏགས་ཀྱི་སྟོད་ལེ་མནབས། ཐུགས་ཀར་ཧཱུྃ	ཡིག་གིས་མཚན་པའི་
ཐུགས་གསལ་མེ་ལོང་མཐའི་མུ་ཁྱུད་གསེར་སྦྱངས་བརྡུངས་མའི་ཚག་གིས་
སྤྲས་པ་བཏགས། སྐུ་སྨད་ཤིང་སྒྲོམ་གྱི་དབུས་སུ་སྐུ་ཞབས་ཤིག་འཛུལ་
འདུག་པ་དེས་ཅུང་མགྱོགས་པའི་གོམ་སྟབས་ སྤོ་བཞིན་བར་སྐོར་གྱི་མི་
45



ཚོགས་དབུས་སུ་ ཕེབས། དབུ་ཐོད་དུ་རྨ་བྱའི་སྒྲོ་ལས་གྲུབ་པའི་དབུ་་་་
གདུགས་ཕུབ། གཡས་གཡོན་ཕྱོགས་ཀུན་ནས་ཁ་བཏགས་ཁ་བ་བབས་
པ་ལྟར་སྒྲོན། དད་ལྡན་ཚང་མས་སོར་བཅུའི་འདབ་མ་སྙིང་ཁར་བཀོད་
དེ། ཆར་ཆུ་དུས་སུ་བབས་པ་དང༌། ལོ་ཕྱུག་རྟག་ཏུ་ལེགས་པའི་སྨོན་
ལམ་འདེབས། འགའ་ཤས་ཀྱིས་“ད་ལོ་ལྷ་མོའི་ཞལ་མདངས་ལེགས་པོ་
འདུག བཀྲ་ཤིས་ལོ་ལེགས་ཡོང་ངེས་རེད་”ཅེས་སྨྲས། ཁོ་ཚོ་གསུམ་
པོ་ལྷ་མོ་དངོས་སུ་མཇལ་བས་སེམས་སུ་དགའ་བ་རབ་ཏུ་འཕེལ། །
1:|: ཟླ་ཕུན་ཐེངས་འདིར་ལྷ་སར་སླེབས་པ་དང༌། ཁོས་འཇིག་རྟེན་
སྲིད་པའི་ལོངས་སྤྱོད་ཀྱི་ལྟད་མོ་ཁྲ་ཁྲ་སིལ་སིལ་མང་པོ་ཞིག་མཐོང་སྟེ་དེ་
དག་ཤོག་བུའི་སྟེང་དུ་རི་མོ་བྲིས་པ་ལྟར་ཡིད་ལ་གསལ་ཐིང་ངེར་བཞག་
མི་ཚོགས་ཀྱི་ཁྲོད་དུ་ལུས་ལ་ཆོས་གོས་གྱོན་པའི་སེར་མོ་བ་མང་པོ་ཡོད་པའི་
ནང་གཤམ་ཐབས་འཇོལ་འཇོལ་དུ་གློད་ནས་གྲྭ་གཟན་གྱིས་ལུས་སྟོད་་
ལེགས་པར་བཀབ་སྟེ་བལྟས་པ་ཙམ་གྱིས་ཞི་ཞིང་དུལ་བའི་སྤྱོད་ཚུལ་འཛིན་
མཁན་དགེ་འདུན་པ་འདུག་ལ། གཤམ་ཐབས་པུས་མོ་མན་ཙམ་་་་་
བསྡོགས་ཏེ་རྒྱབ་མདུན་སུལ་གྱིས་གང་ཞིང༌། གདོང་ལ་ཀྲེ་ནག་བྱུགས་པ་
དང་། དྲེགས་པའི་གོམ་སྟབས་སྤོས་ཏེ་གཡས་གཡོན་མི་ལ་མིག་སྡེར་ནས་
བལྟས་ཏེ་དྲེགས་པའི་ཉམས་སྟོན་པའི་གྲྭ་བཙུན་ཡང་འདུག སྐྱ་བོ་ཕལ་
མོ་ཆེའི་མགོ་སྐྱེས་ལན་བུ་ལྷས་མ་བསླུས་ཏེ་སྣེ་མོར་སྟོང་སྐུད་དམར་པོའི་སྒྲ་
གཞུག་བཏགས་ནས་རྒྱབ་ཏུ་དཔྱང༌། རྣ་བ་གཡོན་དུ་གསེར་གྱི་རྣ་ལོང་
གྲུ་དམར་གཡུ་ཡིས་སྤྲས་པ་བཏགས། རྣ་བ་གཡས་སུ་བོད་གཡུ་དམར་
མདངས་བཀྲ་བ་སྨྲས། སྟོད་དུ་དྲུའུ་ཙིའམ། ། ཀ་ཅི། འབུ་རས་ལ་
སོགས་པའི་སྟོད་ཐུང་དཀར་པོ་ཕུ་ཐུང་ལྷུག་ཅན་གྱོན། ལུས་ལ་རྒྱུ་ཐེར་
དང་སྤུ་ཕྲུག་ཤད་མ་ལ་སོགས་པའི་ཕྱུ་ཆེན་གྱོན་ཏེ་སྐེད་རགས་པུས་མོར་མ་
སླེབས་ཙམ་བར་བསྡོགས། རྐང་པར་ཀོ་ལྷམ་ཡུ་རིང་ངམ་ཡང་ན་སྤུ་མའི་
46



ཤོལ་རྩེ་གྱོན་འདུག ཚུལ་འདིར་བལྟས་ན་མི་དེ་ཚོ་གཙང་སྦྲ་དོད་ལ་སྤྱང་
གྲུང་འཛོམ་པའི་སྣང་བ་ཞིག་སྟེར་གྱི་འདུག གཞུང་ཞབས་པ་རྣམས་ཀྱི་
ཆས་གོས་ནི་གྲོང་མི་ཕལ་པ་དང་མི་འདྲ་བར་མགོ་ལ་སེ་ཆེན་འབོག་ཏོ།
རྣ་བར་གསེར་གྱི་སོག་བྱིལ། ལུས་ལ་ཕྱུ་པ་ཕུ་ཐུང་ཆུང་ཆུང་གྱོན་ཏེ་སྐེད་
རགས་འཇོལ་འཇོལ་དུ་གློད་པ། རྒྱབ་ཏུ་རྒྱ་གྲི་ཕོར་ཤུབས་བཅས་འདུག
དྲུང་འཁོར་རྣམས་ཀྱིས་སོ་སོའི་གོ་གནས་རིམ་པ་མཐོ་དམའ་གཞིར་བཞག་
གཟབ་འཆོར་སྤྲས་འདུག་པས་གྱོན་གོས་མནབས་སྟངས་ནས་གོ་གནས་
གང་ཡིན་གསལ་པོ་རྟོགས་ཐུབ། ལྷ་སའི་བུད་མེད་རྣམས་ཀྱིས་མགོ་སྐྱེས་
ལན་བུ་གཞོགས་གཉིས་སུ་སླས་པའི་སྣེ་མོར་སྟོང་སྐུད་ཚོན་ཁྲ་ཅན་གྱི་སྒྲ་
གཞུག་བཏགས། དཔྲལ་བའི་སྟེང་ནས་སྐྲ་མཚམས་ཐད་ཀར་དབྱེ་བའི་
དབུས་ སུ་ སྐྲ་ མཚམས་ སྒོར་ མོ་ ཞིག་ དབྱེ་ བའི་ ཐོག་ ཏུ་ སྤ་ ཕྲུག་ བཏགས།
ལུས་ལ་ཐེར་མ་དང་། འགོ་སྣམ་སོགས་ཀྱི་ཕྱུ་པ་ ཕུ་ཡོད་ སྟེང་ ཕུ་མེད་
བརྩེགས། རྐང་པར་འགོ་སྣམ་དམར་ལྗང་འཇའ་སྒྲིག་བརྒྱབ་པའི་མོ་
ཟོན་མཐིལ་གཉིས་མ་གྱོན། རྣ་བ་གཉིས་སུ་རྡོ་རྗེ་ཕ་ལམ་དང༌། མུ་
ཏིག ཨེ་ མ་ཁྲ་སིལ་བཅས་ལ་གསེར་སོགས་ཀྱིས་སྤྲས་པའི་རྣ་རྒྱན་་་་་
བཏགས་འདུག་པ་དེ་ཚོ་མཐོང་དུས་མིག་ལ་མཛེས་པ། བབས་ཆགས་པ།
ཉམས་དོད་པའི་སྣང་བ་ཞིག་དབང་མེད་དུ་སྟེར་གྱི་ཡོད། གཞན་ཡང་
པགས་ཚགས་ལྷུག་པར་གྱོན་པའི་བྱང་པ་ཚོར་བལྟས་པ་ཙམ་གྱིས་ཡུལ་ལུང་
གྲང་ངར་ཆེ་ས་ནས་ཡོང་བའི་མི་ཡིན་པ་ཤེས་ཐུབ་ཅིང་ཁྲོམ་གཞུང་ཐོག་
ནོར་གྱིས་ཕོངས་ཏེ་སྤྲང་པོར་གྱུར་བའི་སྐྱེ་བོས་སློང་མོ་བྱེད་པ་དེ་ཚོ་མཐོང་
དུས་སེམས་གཏིང་ནས་སྐྱོ་བ་རང་བཞིན་དུ་སྐྱེ། དགའ་སྐྱོ་ཟུང་གི་བསམ་
བློའི་བྱེ་བྲག་དུ་མ་ཆུའི་གཉེར་མ་དང་འདྲ་པོ་ཟླ་ཕུན་གྱི་ཡིད་ཀྱི་མཚོ་མོར་
གསལ། དེ་ཚོས་ཁོའི་སེམས་ལ་གཡོ་འགུལ་ཆེན་པོ་བཏང་སྟེ་ད་ནི་བདག་
གི་ཁྱིམ་ཚང་འདི་ཉིད་ཡང་ད་ལྟའི་དབུལ་ཞིང་ཕོངས་པའི་གནས་བབས་དེ་



ཉིད་ལས་སྒྲོལ་ཐབས་མ་བྱས་ན་ག་ནས་འགྲིག་སྙམ་པའི་བློ་ཞིག་རྙེད་དེ་
ཁོས་སྔར་ལས་ལྷག་པའི་སྒོ་ནས་ལས་ཀ་ཧུར་ཐག་བྱ་རྒྱུའི་ཆོད་སེམས་
བརྟན་པོ་བཞག །ཚེ་ཚད་ཀྱིས་
7
1: བཞི་པ། ལམ་ཞོར་དུ་ཨ་མ་ཐུག་པར་ཕྱིན་པ། | པ་
ངའི་ 1:|:#
ལོ་2ནམ་ད་དུང་ལངས་མི་འདུག གཟིམ་ཤག་གི་རྡོ་གཅལ་མཐིལ་
ནས་བོང་བུའི་སྐུ་དྲིལ་གྱི་སྒྲ་སྒྲོགས་པ་དང་འོད་ཟེར་གཉིད་སད་དེ་ཕྱུ་པ་
ལྷེབ་གྱོན་བརྒྱབ། རྐང་ལྷམ་ལ་ལྷམ་སྒྲོག་ཀྱང་མ་བཅིངས་པར་སྒོ་རའི་
ནང་ཡོང་ནས་ཟླ་ཕུན་ལ་ “ ཨོ་ལོ་ཟླ་ཕུན། ག་ལེ་རྒྱུགས་ཨཱ། རྗེས་སུ་
འཕྲད་ཡོང་”ཞེས་སྨྲས་ནས་བརྩེ་བའི་མིག་གིས་བལྟས། འོད་ཟེར་གྱི་
རྣམ་འགྱུར་དེ་དང༌། ཡུལ་ཕྱོགས་སྐྱིད་པའི་དཔལ་གྱི་ཆོས་འཁོར་ལྷ་ས་
འདི་ལ་ཞེན་ཅིང་ཆགས་པའི་བསམ་བློས་ཟླ་ཕུན་ལ་འབྲལ་མི་ཕོད་པའི་བློ་
ཞིག་ངམ་ངམ་ཤུགས་ཀྱིས་སྐྱེས་ནས་སྐད་ཤུགས་ཆུང་དུས་“ཨ་ཇོ་འོད་ཟེར་
ལགས་ག་ལེ་བཞུགས་”ཞེས་བརྗོད་དེ་ལེ་ལོའི་གོམ་སྟབས་སྤོས་ཏེ་གཟིམ་
ཤག་གི་རྒྱལ་སྒོ་ནས་ཐོན། །
1:| གམ་པ་ལ་མོའི་རྩེ་ནས་བལྟས་ཚེ་ཡར་འབྲོག་གཡུ་མཚོ་དེ་ནི་ནམ་
མཁའ་སྔོན་པོ་ས་གཞིར་ལྷུང་བ་ལྟར་སྔོ་ཐིང་ངེར་གནས་ ཤིང༌། དེའི་
མཐའ་འཁོར་དུ་ས་འཛིན་གྱི་ཕྲེང་བ་ཚར་དུ་དངར་བའི་གསེབ་ཏུ་དུད་
ཁྱིམ་ཐར་ཐོར་དུ་ཆགས། མཛེས་པའི་ཡུལ་ལྗོངས་ལ་ལྟ་བཞིན་ལ་རྩེ་ནས་
མར་འབབ་སྟེ་མཚོ་མཐའི་ལམ་ཆུང་ཀྱག་ཀྱོག་སྟེང་དུ་སྐྱོད་སྐབས་སེར་པོར་
གྱུར་པའི་མཚོ་མཐའི་རྩྭ་ཁའི་སྟེང་དུ་ཤ་ཤེད་བཟང་བའི་འབྲི་གཡག་དང༌།
ར་ལུག་ལ་སོགས་ཀྱི་སེམས་ཅན་དེ་ཚོ་གྲོད་པ་རྒྱགས་ཏེ་ཁུ་སིམ་མེར་ཉལ་བ་
དང་། མཚོ་སྟེང་དུ་ཆུ་བྱ་དང་ངང་པ་ལ་སོགས་ཀྱི་འདབ་ཆགས་ཚོས་
48



མགྲིན་སྒྲ་སྒྲོག་བཞིན་ཅི་དགར་རྒྱུ་བ་དེ་དག་མཐོང་སྟེ་སྐྱིད་པའི་སྣང་བས་
གོམ་པའི་འདེགས་འཇོག་ཀྱང་མགྱོགས་སུ་སོང་། ཁོང་གསུམ་པོ་སྟོང་
ཆེན་ བཅོ་ བརྒྱད་ བརྒལ་ ནས་ དཔལ་ སྡེར་ འབྱོར་ ཏེ་ ཞག་ སྡོད་ བྱས།
བཟོད་པར་དཀའ་བའི་གྲང་བའི་རེག་བྱས་མཚན་མོ་གཉིད་ཀྱང་ཁུག་་་
དཀའ་བར་གྱུར། སང་ཉིན་ལམ་ལ་ཞུགས་དུས་ཟླ་ཕུན་གྱི་ལྷམ་མཐིལ་གྱི་
ཁུང་བུ་ནས་ གྲང་ ཟུག་བརྒྱབ་ སྟེ་ རྐང་ པ་ ཡང་ སྒྲིད་ དེ་ ཚོར་ བ་ ཉམས།
དེའི་ནུབ་མོ་སྣ་དཀར་རྩེར་སླེབས་སྐབས་ཨ་ཇོ་འོད་ཟེར་ལགས་ཀྱིས་གནང་
བའི་ལྷམ་དེ་གྱོན་དགོས་སྙམ་སྟེ་བཏོན་ནས་བལྟས་པས་ལྷམ་ཟོན་པ་དེ་ནི་
ཁ་རྙིང་ཙམ་ལས་ལྷམ་ཡུ་འགོ་སྣམ་གྱིས་ཡུ་ཆས་བྱས་འདུག་ཅིང་། ལྷམ་
མཐིལ་སྲིང་སྐུད་ཀྱིས་བཏབས་འདུག་པས་ཁོས་གྱོན་མ་ནུས་པར་འདི་ཨ་
ཞང་ལགས་ལ་ཕུལ་ན་མཉེས་པོ་གནང་གི་རེད་སྙམ་ནས་སྐྱར་དུ་ཁུག་མའི་
ནང་བཅུག་སྟེ་རང་གི་ཟོན་པ་མཐིལ་རྡོལ་དེར་གཟན་པ་ཕྲན་བུ་བླུགས་
ནས་སྐྱར་དུ་གོན། སྐབས་དེར་དོན་གྲུབ་ཀྱིས་“ང་ཚོ་སང་ཉིན་འདི་གར་
བསྡད་དེ་བལ་བདལ་ཞིག་འཚོལ་ཐབས་བྱེད་དགོས། ཕག་རིར་བོང་བུ་
སྟོང་དེད་བྱས་ན་གཞིས་སྡོད་སྐུ་ཞབས་ཀྱིས་བཀའ་བཀྱོན་གནང་གི་རེད་”
ཅེས་བཤད་དེ་ཁོ་བལ་བདལ་འཚོལ་བར་སོང་། བལ་བདལ་རྙེད་པ་དང་
ཉིན་གཉིས་པར་བལ་འདེགས་མགྱོགས་རྩིས་ལེན་དང་། བརྫངས་ཐོ་
དང་འདེགས་ ཐོ་ཕྱེད་བདལ་བཅས་བླངས་ཏེ་ཉིན་གསུམ་པའི་ནམ་སྐྱ་་
བཏང་བ་དང་ཐོན། ལམ་བར་དུ་གྲང་ངར་ཆེ་བའི་རླུང་བུ་བར་མི་ཆད་
པ་བརྒྱབ་སྟེ་ཉི་མའི་དྲོད་ཡོངས་སུ་བཅོམ་ནས་ཁོང་གསུམ་པོའི་ངོ་གདོང་
དང་ལག་མགོར་གྲི་བསྣུན་པ་ལྟ་བུའི་ན་ཟུག་བཏང་། དེ་ལྟར་ཡིན་ཡང་
དགོང་མོ་ཚུགས་བབས་རྗེས་དེ་སྔ་དང་མི་འདྲ་བར་རྩམ་པ་རྒྱགས་ཚད་ཟ་
རྒྱུ་ཡོད་ལ་ད་དུང་སྤགས་དེད་ཕྱུར་རུལ་སི་པན་དང་། ཇ་ལ་ཕོར་མར་
འདེབ་རྒྱུ་ཡོད། མཚན་མོ་ཡང་མཐའ་སྐོར་བལ་དོའི་རྩིག་པ་དང་འོག་ཏུ་



བལ་འདིང་རྒྱུ་ཡོད་པས་ཉིན་མོའི་ངལ་བ་དང་མཚན་མོའི་གྲང་ཟུག་ཡོངས་
སུ་སེལ་ཏེ་གཉིད་སྐྱིད་པོ་ཞིག་ཁུག་རྒྱུ་བྱུང༌། ཐ་ན་སེམས་ཅན་ལ་ཡང་ཆུ་
ལྟར་གར་པོ་སྟེར་རྒྱུ་ཡོད་ལ་ལམ་དོག་སར་སླེབས་དུས་ཁ་ལ་སྤགས་གོང་རེ་
གཉིས་སྟེར་རྒྱུ་ཡོད་པས་མི་དང་སེམས་ཅན་གཉིས་ཀའི་ལུས་ཤུགས་ཆེ་རུ་
ཕྱིན་ སྟབས་ཉིན་བརྒྱད་ལས་མ་འགོར་བར་ ཤར་རེར་ ཕག་ རིར་འབྱོར།
ཕག་རིར་བལ་རྩིས་སྤྲོད་སྐབས་བལ་ཁལ་གསུམ་ཆད་འདུག་པ་དེ་ཚོང་པས་
བདལ་དངུལ་ནས་བཅག་རྩིས་བྱེད་སྐབས་དོན་གྲུབ་ནི་མིག་ཆེར་གདངས་
ནས་སྡོད་པ་ལས་གང་ཡང་ཤོད་མ་ཕོད། ཟླ་ཕུན་གྱིས་ལམ་སེང་ཚོང་
པའི་མདུན་དུ་སོང་སྟེ་ “དཀོན་མཆོག་མཁྱེན། བདག་ཚོས་བལ་རྩ་བ་
ནས་བརྐུ་རྒྱུ་མ་བྱུང་། དཀོན་མཆོག་གསུམ་དཔང་པོར་བཙུགས་ཆོག་པ་
ཡོད”ཅེས་མཐར་སྐྱེལ་བཏང་བས་ཚོང་པས་“ད་འོ་ན་ཁྱོད་ཚོས་ཕྱེད་ཀ་
སྐྱིན་ཚབ་བསྒྲུབ་ན་ག་འདྲ་འདུག་”ཅེས་བཤད་པས་ཟླ་ཕུན་གྱིས་དེ་ཡང་
མི་འགྲིག་པའི་རྒྱུ་མཚན་དྲང་བཞིན་པའི་སྐབས་དེར་དོན་གྲུབ་ཀྱིས་ “ དེ་
རང་ཞུས་ཆོག་”ཅེས་ཁས་བླངས། ཟླ་ཕུན་གྱིས་དོན་གྲུབ་ཀྱི་གདོང་ལ་
མིག་ཅེ་རེར་བལྟས་ཏེ་སྡོད་པ་ལས་མུ་མཐུད་སྐད་ཆ་ཤོད་རྒྱུའི་སྤོབས་པ་
བྲལ། བལ་དོ་རྩིས་སྤྲོད་རྩིས་ལེན་གྱི་བྱ་བ་གྲུབ་ནས་ཁོང་གསུམ་པོ་བོང་
བུ་དེད་དེ་གནས་ཚང་དུ་འབྱོར། ཇ་འཐུང་སྐབས་ཕུར་བུས་“ད་གིན་ཨོ་
ལོ་རང་གིས་སྐད་ཆ་མ་བཤད་ན་བདག་ཚོར་གྱོང་ཆེན་པོ་འཁེལ་རྒྱུ་ཉག་
ཅིག་རེད་”ཅེས་བཤད་པའི་སྒྲ་མ་ཡལ་གོང་དོན་གྲུབ་ཀྱིས་“ མོ་ལོ་ཁྱོད་བོང་
བུར་གཟན་ པ་ སྟེར་ཤོག་” ཅེས་བཤད་ནས་ ཕུར་བུའི་ སྐད་ཆ་ མཚམས་
བཅད། ཟླ་ཕུན་ཕྱིར་སོང་བ་དང་ཁང་པའི་ནང་ཕུར་བུ་དང་དོན་གྲུབ་
གཉིས་སྐད་ཆ་ཚིག་གཅིག་ཀྱང་མ་བཤད་པར་ཁུ་སིམ་མེར་བསྡད། དོན་
གྲུབ་ཀྱི་སེམས་ལ་ཡང་ཁལ་མ་འཚོལ་རྒྱུའི་ཁུར་པོ་ཞིག་སླེབས་ཏེ་དབུགས་
རིང་བཏང་། སང་ཞོགས་སྔ་པོ་ནས་གནས་མོར་བདལ་གཏོང་ཡོད་མེད་



སྐད་ཆ་དྲིས་པར། གནས་མོས་“ རྒྱུ་ཟོག་ཙག་ཙིག་ཚང་མ་བདལ་ གླ་
བཏང་ཚར། ད་ལྟ་འདིར་ཡོད་པ་ནི་ཐེར་མ་འགོ་སྣམ་སོགས་གནས་ཆེའི་
ཅ་ལག་ཤ་སྟག་དང༌། ཚ་ལུ་མ་སྒམ་དོ་བཞི་བཅུ་ཙམ་ཡོད་རུང་དེ་ཚོ་ལྷ་
སར་གང་མགྱོགས་སླེབས་དགོས་པའི་ཅ་ལག་སོང་ སྟབས་དྲེལ་ ཐོག་ལ་
གཏོང་རྒྱུ་རེད། དེ་མིན་ཁལ་མ་མེད་”ཅེས་བཤད།
1:|ཟླ་ཕུན་ཞོགས་ཇ་བཏུང་ཟིན་པ་དང་གནས་ཚང་ནས་ཐོན་ཏེ་ཕག་
རི་རྫོང་གི་འགྲམ་དུ་ཕྱིན། ས་གཞི་ཐམས་ཅད་བད་ཀྱིས་བཀབ་ཏེ་དཀར་
པོར་གྱུར། ཕར་འགྲོ་ཚུར་འགྲོ་བྱེད་མཁན་མི་ཚོའི་ཁ་ནས་དབུགས་རྔུབ་
གཏོང་གི་རླངས་པ་སྐྱ་ཕྱུར་རེར་དོན། སྐྱེ་བོ་སྨྲ་ར་ཅན་གྱི་སྨ་རའི་སྟེང་ཁ་
རླངས་ཤེལ་གྱི་གོང་བུ་ཆུང་ངུ་ལྟ་བུར་གྱུར་ནས་རྡུལ་ལེར་དཔྱངས། ཕོ་
མོ་རྒན་གཞོན་ཡོད་ཚད་མགོ་དང་རྣ་ཅོག་པགས་ཞུས་གཏུམས། ལུས་ལ་
ཚར་ཚག་གྱོན་ཏེ་ལག་མགོ་ཨམ་ཕྲག་ཏུ་བཅུག མཇིང་པ་འཁུམ་ནས་
ཕྲག་པ་རོང་ངེར་བསྒྲེང་། ལུས་པོ་འཁུམ་སྟེ་གོམ་ཆུང་མགྱོགས་པར་སྤོས་
ནས་ཕར་ཚུར་བསྐྱོད། ཟླ་ཕུན་གྱིས་ཚུལ་དེར་ལྟ་ཙམ་བྱས་ནས་གནས་
ཚང་དུ་ལོག་དུས་དོན་གྲུབ་ནི་མགོ་བོ་དུད་ཅིང་། ཕྲག་པ་གློད་དེ་བསྡད་
ཡོད་པ་དང་ཁོས་ “ ད་ངས་བོང་རྗེས་ སུ་འགྲོ་རྒྱུ་དེ་མ་གཏོགས་ ཁལ་ མ་་
འཚོལ་རྒྱུ་ཡོང་བ་མི་འདུག་”ཅེས་བཤད་ནས་ཕུར་བུ་དང་ཟླ་ཕུན་ལ་ལྟ་
ཙམ་བྱས། ཕུར་བུས་ “ ཨ་ཇོ་ཐུགས་ཁྲལ་མ་གནང་ཞིག་ སང་ང་ཚོ་
མཉམ་དུ་ཁལ་མ་འཚོལ་བར་འགྲོ་”ཞེས་སེམས་གསོ་བཏང་། ཉི་མ་ནུབ་
རིར་བཞུད་ལ་ཉེ་བའི་སྐབས་སུ་ཟླ་ཕུན་ནི་འཆར་ཅན་ལྟར་བོང་བུར་ཆུ་
ལྟར་སྟེར་དུ་ཕྱིན། ཚུར་ལོག་ཡོང་སྐབས་ཨ་ཇོ་དོན་གྲུབ་ད་དུང་དབུགས་
རིང་བཏང་སྟེ་བསྡད་ཡོད་པ་མཐོང་སྟེ་ཁོའི་སེམས་སུ་ཁལ་མ་མ་རག་པར་
ཉིན་གཅིག་གཉིས་ཙམ་ལ་དེ་འདྲ་བྱ་ཨེ་དགོས་སྙམ་སྟེ་དོན་གྲུབ་ལ་“ ཨ་ཇོ་
དོན་གྲུབ། སང་ཉིན་བདག་ཚོ་གསུམ་པོ་མཉམ་དུ་ཁལ་མ་འཚོལ་བར་
51



འགྲོ་”ཞེས་བཤད། སང་ཉིན་སྔ་མོ་ནས་ཁོང་གསུམ་པོ་ཁལ་མ་འཚོལ་དུ་
སོང་། ཟླ་ཕུན་གྱིས་གནས་ཁག་རེ་རེ་དང༌། / ལམ་དུ་འཕྲད་པའི་ཚོང་
པ་ཡོད་ཚད་ལ་བདལ་གླ་ཡོད་མེད་སྐད་ཆ་དྲིས་པའི་མཐར་གྲ་ཤོད་ཁང་
གསར་གྱི་རྒྱལ་སྒོའི་མདུན་དེར་ཁམས་པ་ལོ་ན་ཆུང་ལ་གོས་ཆེན་གྱི་ཚར་
ཚག་ གྱོན་ པ་ ཞིག་ གིས་ ཟླ་ ཕུན་ ལ་ བདལ་ གླ་ གཏོང་ རྒྱུའི་ ཁས་ བླངས།
གནས་ཚང་དུ་ལོག་ནས་དོན་གྲུབ་ལ་བདལ་གླ་ཡོད་པའི་སྐོར་དང་སང་
ཉིན་དོ་པོ་རྩིས་ལེན་རྒྱུ་དང་བརྫང་ཐོ་བཟོ་རྒྱུ་བཅས་ཀྱི་སྐད་ཆ་བྱས་པ་
རྣམས་གསལ་པོར་བཤད་པའི་རྗེས་སུ་གནས་མོའི་ས་ནས་ཇ་རིལ་དོ་པོ་
གཅིག་བུ་ལོན་ལེན་རྒྱུའི་གྲོས་འགོ་བཏོན་པར་དོན་གྲུབ་ཀྱིས་ཁས་མ་བླངས།
ཟླ་ཕུན་ཁོང་ཁྲོ་ལངས་ནས་“ཨ་ཇོ་འདི་འདྲའི་སྙིང་ཆུང་བ་ལ། ། གཞིས་
སྡོད་པས་རྙོག་དྲ་བཤད་ན་བདག་གིས་འགན་འཁུར་ཆོག་”ཅེས་བློ་ཐག་
ཆོད་པོས་བཤད། ཕུར་བུས་ཀྱང་“ཨོ་ལོས་འདི་ལྷག་གང་བཤད། ཟོ་
རྒྱུ་བྱུང་ན་བདག་ཚོ་གསུམ་ཀ་ལ་ཡོག་རེད་” ཅེས་བཤད་པས་དོན་གྲུབ་
ཁས་མ་ལེན་ཐབས་མེད་དུ་གྱུར། ཕག་རི་ནས་ཐོན་ཁར་ཕུར་བུ་དང་ཟླ་
ཕུན་གཉིས་ཀྱིས་གནས་མོའི་ས་ནས་ཇ་རིལ་བུན་ཞུས་ཀྱིས་སྟེང་བརྩེགས་
དགུ་བཟོས་པ་དེ་དག་སོ་སོར་བགོས་ཏེ་དོ་རྒྱབ་སུམ་ཅུའི་ཐོག་ཏུ་བཀལ།
ཉིན་བཞི་སོང་བ་དང་རང་ཡུལ་དུ་སླེབས། ཁོ་ཚོ་མི་རེས་ཇ་རིལ་བདུན་
སྟར་རེ་ནང་གི་དགོས་མཁོར་ཁྱེར། ཟླ་ཕུན་ཁྱིམ་གྱི་སྒོ་འཛུལ་འཕྲལ་བལ་
འཁེལ་བཞིན་པའི་ཨ་མ་མཐོང་སྟེ་མགྲིན་པ་བརྣངས་ནས་སྨྲ་བ་མི་ཐོན་
པར་མིག་ཆུག་འཁོར་བཞིན་ཨ་མའི་ངོ་ལ་ཅེ་རེར་བལྟས་ནས་བསྡད། ། ཨ་ །
མས་ཟླ་ཕུན་མཐོང་འཕྲལ་ལག་གི་ཕང་དེ་ཡང་རང་སར་སྒྱུར་ཏེ་མིག་ཆུ་
ལྷུང་ལྷུང་དུ་གཏོང་བཞིན་པར་རྒྱུགས་ཡོང་སྟེ་བུ་ལ་འཐམས་ཏེ་ཐོད་པ་
གཏུགས། གང་ཙམ་ནས་ཟླ་ཕུན་གྱིས་“ ཨ་མ་བདེ་པོ་ཡིན་པས། ཕན་
ཐོགས་གང་དུ་སོང་”ཞེས་སྐད་ཆ་དྲིས། ཨ་མས་སྐད་འཛེར་འཛེར་ངང་
52



“ཨ་མ་བདེ་པོ་ཡིན། ཕན་ཐོགས་བུ་རང་ཁྱིམ་ནས་ཐོན་རྗེས་གཞིས་ཀའི་
ནང་ཟན་ལ་གཏོང་དགོས་བྱུང་”ཞེས་བཤད་དེ་ཟླ་ཕུན་ལ་ཇ་བླུགས་ཏེ་
ཁོག་སྟིར་མར་བཞག་པ་དང་ ཨ་ཞང་ལགས་དེར་ཕེབས། ཁོང་གིས་་
དགོད་འཚེར་འཚེར་ངང་ཟླ་ཕུན་གྱི་མགོ་ནས་རྟིང་པ་བར་ཞིབ་པར་་་་་
གཟིགས་ནས་དགྱེས་བཞིན་དུ་“འགྲིག་བཞག ད་འགྲིག་བཞག ཨོ་
ལོ་དངོས་འབྲེལ་ཕོ་གཞོན་ཞིག་ལ་གྱུར་འདུག ལམ་བར་འོ་བརྒྱལ་མ་
སོང་ངམ”ཞེས་བཀའ་མོལ་གནང་བཞིན་པའི་སྐབས་ཕྱི་ནས་ “ ཨ་ཇོ་ཟླ་
ཕུན་”ཞེས་འབོད་པ་དང་སྦྲགས་གཅུང་མོ་ཕན་ཐོགས་དབུགས་ཧལ་་་་
བཞིན་ནང་དུ་རྒྱུགས་ཡོང་སྟེ་“ངས་གཞིས་ཁའི་སྒོ་རའི་ནང་བོང་བུ་སླེབས་
པ་མཐོང་བ་དང་ཨ་ཇོ་སླེབས་ཡོད་ཀྱི་རེད་བསམ་བྱུང་”ཞེས་ཤོད་བཞིན་
ཟླ་ཕུན་ལ་ལེགས་པར་བལྟས་ནས་འཛུམ་མདངས་སྟོན་བཞིན་“ ཨ་ཇོ་རྒན་
བཟོ་དོད་དུ་ཕྱིན་འདུག” ཅེས་བཤད། ཟླ་ཕུན་གྱིས་ལྟོ་ཕད་ནང་ནས་
ཕོར་མར་ལྷག་འཕྲོ་བཏོན་ཏེ་གཅུང་མོར་སྤྲད་ནས་༦ ཕན་ཐོགས། ཇི་
ཞིམ་པོ་ཞིག་བཟོས་དང་”ཞེས་ཤོད་པ་དང་སྦྲགས་ ཇ་རིལ་དང་རྩམ་པ།
ཕྱུར་རུལ་བཅས་བཏོན་ཏེ་ཟུར་དུ་བཞག ཟླ་ཕུན་ནི་ཁྱིམ་དུ་ཇ་རིལ་
བདུན་སྟར་གཅིག་འཁྱེར་ཡོང་མཁན་ཐོག་མ་ཡིན་པས་ཨ་མ་ཧང་སངས་ཏེ་
ཟླ་ཕུན་ལ་འདི་འདྲ་ག་ནས་བྱུང་ཞེས་འདྲི་འདོད་བྱུང་ཡང་ཨ་ཞང་ལགས་
ཀྱི་མདུན་དུ་དེ་འདྲ་ཤོད་མི་ནུས། ཨ་ཞང་ལགས་ཀྱིས་འཛུམ་ཤིག་ཤིག་
ངང་ཟླ་ཕུན་ལ་ལམ་བར་གྱི་གནས་ཚུལ་མང་པོ་བཀའ་འདྲི་གནང་བ་ཚང་
མ་ཟླ་ཕུན་གྱིས་ལན་ཆད་ལུས་མེད་པ་བརྒྱབ་པས་ཁོང་གི་ཐུགས་ལ་ཨོ་ལོའི་
ཤོད་སྟངས་དང་བྱེད་སྟངས་གང་ནས་བལྟས་ཀྱང་ཨ་ཕ་འདས་པོ་དང་མི་
འདྲ་བས་འབྱུང་འགྱུར་ཨོ་ལོ་ཁོ་མི་འཇོན་པོ་ཞིག་ཏུ་འགྱུར་རྒྱུ་ཉག་ཅིག་
རེད་སྙམ་སྟེ་ཐུགས་བློ་ལྷག་པར་བདེ་བར་གྱུར། ཨ་མས་བུའི་གདོང་ལ་
ལྟ་བཞིན་དགའ་ཚོར་དཔག་ཏུ་མེད་པ་སྐྱེས་པ་དང་ཆབས་ཅིག་ལམ་བར་



དུ་དཀའ་ངལ་ཚད་མེད་མྱོང་ཡོད་པ་དེ་སེམས་ལ་འཁོར་ཏེ་པ་ཕ་མི་ཡུལ་དུ་
བསྡད་ཡོད་ན་ཅི་མ་རུང་སྙམ་ནས་མིག་མཐར་སླར་ཡང་མཆི་ཞག་འཁོར།།
སྨག་རུམ་མུན་པས་གསེར་ལྡན་དགའ་མའི་བཞིན་རས་མི་མངོན་པར་གྱུར།
ཨ་ མས་ སྣུམ་ཞུ་མཆུ་རིང་དེ་སྤར་ནས་ཀ་སྟེང་ གི་ཞུ་སྟེགས་ ཐོག་བཞག
གཅུང་མོས་ཟླ་ཕུན་གྱིས་ཁྱེར་ཡོང་བའི་ཕྱུར་རུལ་བསྐོལ་ཟིན་ཏེ་ཚང་མའི་
ཕོར་པའི་ནང་བླུགས་ཏེ་མདུན་དུ་བསྒྲིགས། ནང་མི་ཚང་མ་ཕྱུར་རུལ་
འཐུང་བཞིན་གཏམ་ལྷུག་པོར་གླེང་ནས་སྡོད་པ་དེ་འདྲ་ཨ་ ཕ་གྲོངས་པ་
ནས་དེ་རིང་ཐེངས་དང་པོ་ཡིན།
ཟླ་ཕུན་མལ་སར་ཉལ་ནས་ཀ་སྟེང་གི་སྣུམ་ཞུ་མཆུ་རིང་ནས་འོད་སྐྱོ་
པོ་ཞིག་འཕྲོ་བ་དེ་མཐོང་བ་དང་ཡིད་ལ་འདས་དོན་ཞིག་ལྷམ་མེར་འཁོར།
ཕ་འདས་པའི་དགོང་མོ་དེར་ཁོང་དབུགས་རྒྱུན་མི་ཆད་པ་ཧལ་བཞིན་ཕྱག་
འདར་སིག་ སིག་ ངང་ བརྐྱངས་ ཏེ་ ཟླ་ ཕུན་ གྱི་ མགོ་ ལ་ བཞག་ པ་ དང་།
མཆི་ཞག་འཁོར་བའི་སྤྱན་གཉིས་ཟླ་ཕུན་གྱི་ངོ་ལ་ཧྲིག་གེར་གཟིགས་ཏེ་
བཞུགས་པའི་ཚུལ་བསྟན་པ་དེའི་གོ་དོན་ཟླ་ཕུན་གྱིས་ཡོངས་སུ་རྟོགས་ཏེ་
ད་ནི་རང་གི་ཕྲག་ཐོག་ལ་འཁེལ་བའི་འགན་འབབ་ལྗིད་པོ་ཡིན་པའི་ཚོར་
སྣང་རང་ཤུགས་སུ་སླེབས་ཏེ་སྙིང་དབུས་སུ་ཨ་མའི་ཞབས་ཕྱི་མཐའ་གཅིག་
ཏུ་བསྒྲུབ་རྒྱུའི་ཆོད་སེམས་བཞག་པ་དེ་དྲན་ནས་ལ་བརྒྱབ་ཀླུང་བརྒྱབ།
དཀའ་སྡུག་ཚད་མེད་མྱངས་པ་དེ་དག་རྦད་དེ་བརྗེད་དེ་མུ་མཐུད་བོང་
རྗེས་སུ་ཕྱིན་ནས་ཁྱིམ་ཚང་འཚོ་སྐྱོང་བྱ་རྒྱུའི་སེམས་ཤུགས་ཆེས་ཆེར་འཕེལ།
ཨ་མས་ཀ་སྟེང་གི་ཞུ་མར་ལ་ཕུ་བཏབ་པ་དང་ཡུན་རིང་མ་སོང་བར་ཁོ་ཡང་
གཉིད་ལ་ཡུར། །
1:|: ཉི་ཤར་མཚམས་སུ་བོང་བུ་བ་གསུམ་པོ་གཞིས་ཀར་ཕྱིན། གཞིས་
སྡོད་ཀྱི་མདུན་དུ་དོན་གྲུབ་ཀྱིས་མགོ་སྒུར་ལྕེ་སྣར་གྱིས་ “ གཞིས་སྡོད་སྐུ་
ཞབས། ། བདེལ་དངུལ་ཆ་ཚང་འདིར་ཡོད། དེ་ནས་ སེམས་ ཅན་གྱི་
54



གཟན་ཆག་དང་བདག་ཚོ་གསུམ་གྱི་ཟླ་བ་གཉིས་ཀྱི་ཕོགས་བཅས་གསོལ་
རས་ གནང་རོགས་”ཞེས་བཤད་དེ་བདལ་དངུལ་རྩིས་ཕུལ་བ་དེ་གཞིས་
སྡོད་ཀྱིས་ཚུར་བླངས་ཏེ་“སང་ཉིན་ཤོག་”ཅེས་བཤད། ཟླ་ཕུན་གྱིས་“སྐུ་
ངོ་ཞབས་སྡོད་སྐུ་ཞབས་ཀྱིས་ཁྱེད་ལ་ཕྱག་བྲིས་འདི་བསྐུར་གནང་བྱུང་”
ཞེས་བཤད་ནས་ཡི་གེ་གཞིས་སྡོད་ལ་སྤྲད་པས་ཁོས་ཟླ་ཕུན་གྱི་ངོ་ལ་ཞིབ་
པར་ལྟ་བཞིན་ཡི་གེ་ཚུར་བླངས། བོང་བུ་བ་གསུམ་པོ་རྒྱབ་སློག་པ་དང་
གཞིས་སྡོད་ཀྱིས་ཡི་གེ་ཁ་ཕྱེ་སྟེ་ཀློག་པས་འདི་ལྟར། གངས་རོ་གཞིས་
ལྷག་གི་གཞིས་སྡོད་དངོས་གྲུབ། ཁྱེད་ཀྱིས་གཞིས་ཀའི་རྒྱུ་ནོར་ལ་ཤ་ཚ་
སྤུ་ཙམ་མེད་པར་སེམས་ ཅན་གྱི་ལྟོ་ལ་བཀྲེན་པོ་ བྱས་ཏེ་ལས་ཀ་བར་་་་་
མཚམས་མེད་པར་བསྐུལ་སྟབས་རལ་པ་ལྷན་པས་མ་ཁེབས་པ་ལྟ་བུ་བོང་
བུ་རྣམས་ ཤ་ ཤེད་ཤོར་ ཏེ་ ཁལ་མི་ ཐེག་ པའི་ གནས་ལ་ ལྷུང་ཉེན་འདུག་
སླད་ཕྱིན་བོང་བུ་འཆི་སྐྱོན་འདྲ་བྱུང་ཚེ་རྩིས་བཤེར་ནན་པོ་བྱ་རྒྱུ་དང༌།
གཞིས་ སྡོད་ཁྱེད་ཀྱིས་ཟ་འཐུང་སྤྱོད་གསུམ་གྱི་སྐྱིད་པོ་ཁོ་ནར་བསམ་པ་
ལས་གཞིས་ཀའི་ཕྱི་ནང་བར་གསུམ་གྱི་དོ་དམ་བདག་གཉེར་བྱ་བར་ལྷོད་
གཡེང་སྣང་མེད་དུ་འཇོག་པ་ཡིན་ན་འདི་ག་ནས་ཆེད་མི་བཏང་སྟེ་ཞིབ་
རྩད་བྱ་རྒྱུ་ཡིན་པས་དེ་རྩིས་ཡིད་འདོམས་གྱིས། ཕྲན་ཞབས་མིང་པས་
བསྐུར་ཞེས་འཁོད་ཡོད། ཡི་གེ་དེ་བཀླགས་རྗེས་ཁོང་ཁྲོ་དང་སྐྲག་སྣང་
ཅིག་ཅར་དུ་སྐྱེས་ཏེ་གཏམ་སྨྲ་བའི་སྤོབས་པ་ཡང་མེད་པར་མནོ་བསམ་རྩེ་
གཅིག་ཏུ་གཏོང་བའི་སྐབས་སུ་གཞིས་གཉེར་གྱིས་“ ཕྱག་བྲིས་ནང་ག་རེ་
འཁོད་འདུག་” ཅེས་སྐད་ཆ་དྲིས། གཞིས་སྡོད་ཧོབ་སྟེ་གཉིད་སད་པ་
ལྟར་རིག་པ་དྭངས་ནས་གཡོ་གད་ཅིག་བགད་དེ་“རྟ་མ་ཤི་གོང་ནས་བྱ་
རོག་གིས་མིག་རིལ་འདོན་དུ་ཡོང་། ཧེ། བོང་བུ་བ་དེ་ཚོར་ག་རེ་བྱེད་
རྒྱུ་འདུག་ངས་བལྟས་ཆོག”ཅེས་ཤོད་བཞིན་ཡི་གེ་དེ་གཞིས་གཉེར་ལ་སྤྲད།
གཞིས་གཉེར་གྱིས་ཡི་གེ་ལྟ་བཞིན་པའི་སྐབས་གཞིས་སྡོད་ཀྱིས་འདར་སྐད་
35



སིག་སིག་རྒྱག་བཞིན་པར་“ཁོ་ཚོའི་ཟླ་བ་གཉིས་ཀྱི་ཕོགས་དེ་གཏན་ནས་
སྤྱོད་ཀྱི་མིན། མི་དེ་ཚོ་......”ས ཨ་ཙི། ཕྲན་གྱིས་བསམ་ན་ད་རེས་ཀྱི་
གནས་ཚུལ་དེ་ཐག་གཅོད་འདི་འདྲ་གནང་མི་ཉན་” “ག་རེ་ཡིན་ནམ་
“སྐུ་ཞབས་དགོངས་པ་ཡག་པོ་བཞེས་དང༌། ད་ཆ་སྐུ་ངོ་ཆེན་མོ་དགུང་
ལོ་སྨིན་ཏེ་དབུ་སྐྲ་ཐམས་ཅད་དཀར་པོར་གྱུར། སྤྱན་གཉིས་མི་གསལ་
ཞིང་། སྙན་ཅོག་འོན། ན་སོ་རྒས་ནས་རྗེ་རྡིབ་ པའི་ སྒང༌ སྙུན་གཞི་
ལྗིད་པོ་བཞེས་ཡོད་ཚོད་འདུག དེས་ན་གཟིམ་ཤག་གི་སྣོད་བཅུད་་་
མཐའ་དག་ཞབས་སྡོད་སྐུ་ཞབས་ཀྱི་ཡིན་པ་ཤོད་མི་དགོས། བྱས་ཙང་
•...”གཞིས་གཉེར་གྱིས་དེ་ལྟར་ཤོད་བཞིན་དུ་གཞིས་སྡོད་ཀྱི་གདོང་ལ་
བལྟས་ པས་གཞིས་ སྡོད་ཀྱིས་ “ཁྱེད་ཀྱིས་བྱས་ན་ག་འདྲ་དགའ་ ཡི་ རེད་
དམ”“ངས་བྱས་ན་ཐེངས་འདིར་བོང་བུ་བ་གསུམ་པོར་གཟན་ཆག་དང་
ཟླ་ཕོགས་ཡིད་ཚིམ་པ་ཞིག་སྤྲོད་རྒྱུ་རེད། གོ་ཐོས་ལ་སྐུ་ངོ་ཞབས་སྡོད་སྐུ་
ཞབས་དེ་ལས་སླ་པོ་ཞིག་རྩ་བ་ནས་མེད་པ་འདྲ། སྐབས་རེ་སྐུ་ངོ་ཕྱག་
མཛོད་སྐུ་ཞབས་ལ་བཀའ་བཀྱོན་གནང་སྟེ་ཐོད་པ་སྐམ་པོའི་སྟེང་ནས་རྡུལ་
ཆུ་ཕྲུམ་ཕྲུམ་དུ་ཐོན་པ་བཟོ་ཡི་ཡོད་རེད་ཟེར་གྱི་འདུག་གཱ” ཞེས་བཤད།
གཞིས་ སྡོད་ཀྱིས་དབུགས་རིང་ཞིག་བཏང་སྟེ་ “འོ་ན་སང་ཉིན་གཉེར་པ་
ལགས་ཁྱེད་རང་གིས་ཁོ་ཚོའི་ཟླ་ཕོགས་དང་གཟན་ཆག་ཚང་མ་སྤྲོད་རོགས།
ང་མི་དེ་ཚོར་གདོང་བསྟན་གྱི་མིན” ཞེས་བཤད། ཉིན་གཉིས་པའི་ས་
ཞོགས་པ་བོང་བུ་བ་གསུམ་པོ་སླར་ཡང་གཞིས་ཀའི་སྒོ་འགྲམ་དུ་འབྱོར།
གཞིས་གཉེར་གྱིས་འཛུམ་བཞིན་དུ་“ཁྱེད་ཚོ་གཟན་ཆག་དང་ཕོགས་ལེན་
མཁན་ཡིན་པས་”ཞེས་དྲིས། ། དོན་གྲུབ་ཀྱིས་ “ལགས་ཡིན” ཞེས་ལན་
བཏབ་འཕྲལ་ལམ་སེང་གཉེར་ཚང་ནས་ཟླ་བ་གཉིས་ཀྱི་ཕོགས་འབྲུ་ཁལ་
གསུམ་རེ་དང་། དངུལ་སྲོང་ཉི་ཤུ་རེ་སྤྲད། “གཟན་པ་གང་མགྱོགས་
སྡོགས་ ཤིག དེས་མ་འདང་ན་ལམ་བར་ཉོས་ན་འགྲིག རྗེས་ སུ་་་



བདལ་ཐོག་ནས་རྩིས་བརྒྱབ་ཆོག་”ཅེས་བཤད། ཁོ་ཚོས་ གཟན་ཆག་
ཁྱེར་ཏེ་ཕྱིར་ལོག་དུས་ཚང་མའི་སེམས་སུ་ཡ་མཚན་ཆེན་པོ་སྐྱེས་པ་དང་
ལྷག་པར་དུ་དོན་གྲུབ་ཀྱི་སེམས་སུ་ད་གིན་རྙོག་དྲ་འདྲ་འཕྲད་ན་ཟླ་ཕུན་
རྩིས་སྤྲོད་རྐྱང་བྱེད་སྙམ་པའི་བསམ་བློ་དེ་འཁོར་ནས་ངོ་གནོང་སྟེ་སྐད་ཆ་
ཚིག་གཅིག་ཀྱང་མ་བཤད་པར་མདུན་དུ་སོང་། ཕུར་བུས་བསྟན་བཤིག་
དང་སྦྲགས་ཟླ་ཕུན་ལ་“ ཨོ་ལོ། དེ་རིང་གི་ཉི་མ་དེ་ནུབ་ནས་ཤར་བ་མ་
རེད་དམ”ཞེས་བཤད་དེ་གད་མོ་བགད།། ཟླ་ཕུན་གྱིས་དེ་ལ་དགོད་ཚེར་
ཙམ་ལས་ཡ་ལན་མ་བྱས་པར་ཤར་རེར་ཁྱིམ་དུ་ལོག ཟླ་ཕུན་གྱིས་ཟོན་
པ་དང༌། འོག་འཇུག་གཅིག་བཏོན་ཏེ་ཨ་ཞང་ལགས་ལ་ཕུལ། ཨ་ཞང་
ལགས་ཀྱིས་འཛུམ་ཤིག་ཤིག་ངང་ཟླ་ ཕུན་གྱི་ལག་རྟགས་ཚུར་བཞེས་ཏེ་
“ ཡག་བྱུང་། ཨོ་ལོ་ད་དངོས་གནས་ལུས་པོ་འཚར་བ་མ་ཟད། སེམས་
ཀྱང་འཚར་ཏེ་ཕྱི་འབྱུང་མི་ཡག་པོ་ཞིག་ཆགས་རྒྱུ་གཏན་འཁེལ་རེད་”ཅེས་
བསྔགས་བརྗོད་གནང་བ་དང༌། ཟླ་ཕུན་གྱིས་ཏོས་ཅ་ལྔ་པོ་དེ་དང་འོག་
འཇུག་གཅིག སྨད་གཡོག་གཅིག་བཅས་ཨ་མ་ལགས་ལ་ཕུལ་བས་ཨ་
མས་བྲེལ་འཚུབ་འཚུབ་ངང་“ཨོ་ལོ། ང་ལ་སྨད་གཡོག་བྱུང་ན་འགྲིག་ག
འོག་འཇུག་གཅུང་མོར་སྤྲོད་ཅིག་”ཅེས་གསུངས་ཏེ་འོག་འཇུག་ཚུར་སྤྱད་
པ་དང་ཟླ་ཕུན་གྱིས་ཡང་བསྐྱར་འོག་འཇུག་གཅིག་བཏོན་ཏེ་གཅུང་མོ་ཕན་
ཐོགས་ལ་སྤྲད། ཨ་མས་“བུ། ཅ་ལག་མང་པོ་འདི་འདྲ་ཉོ་བྱེད་དངུལ་
ག་ནས་བྱུང་”ཞེས་དྲིས། ཟླ་ཕུན་གྱིས་འཛུམ་དམུལ་དམུལ་ངང་ལྷ་སར་
སྐུ་ངོ་ཞབས་སྡོད་སྐུ་ཞབས་དང་། ཨ་ཇོ་འོད་ཟེར་ལགས་གཉིས་ཀྱིས་
དངུལ་གནང་ལུགས་བཤད་རྗེས། “ ཨ་ཇོ་འོད་ཟེར་ལགས་ནི་ སྐུ་ངོ་་་
ཞབས་ སྡོད་ སྐུ་ ཞབས་ ཀྱི་ ཞབས་ གྲས་ གང་ པས་ གང་ ཡོད་ རེད་ བཞག
ཁོང་ཕྱག་བྲིས་ཀྱང་ཧ་ཅང་ཡག་པོ་འདུག་”ཅེས་བཤད། ཨ་ཞང་ལགས་
ཀྱིས་“ཨོའོ། བུ་དེ་མ་གཞིས་ཀྱི་མི་སེར་བཀྲ་ཤིས་ཁང་གསར་གྱི་བུ་རེད།
57



ཐེངས་ཤིག་ལྷ་ས་ནས་སྐུ་ངོ་སྲས་ཆུང་སྐུ་ཞབས་ལ་ཞབས་ཕྱི་ཞིག་དགོས་
འདུག་པས་ཕྲུ་གུ་ཁྲ་རྒྱས་བཟང་བ་ལོ་བདུན་ནས་བརྒྱུད་བར་སླེབས་པ་
ཞིག་དགོས་ཟེར་ཕྲུ་གུ་མང་པོའི་དཀྱིལ་ནས་བུ་དེ་བདམ་ སོང་། དེང༌
སང་མ་གཞིས་ནས་ཁོ་ཚོའི་ཁྲལ་འབྲུ་དྲག་ཞན་ གང་ ཕུལ་ཡང་བརྙས་་་
འདོགས་བྱེད་མི་ནུས་པ་དེ་འདྲ་ཡིན་པ་རེད་” ཅེས་བཤད་རྗེས་ ཨ་ མས་
ཁྱིམ་གྱི་རྩིག་ལྡེབས་སུ་པཎ་ཆེན་སྐུ་ཕྲེང་དགུ་པའི་སྐུ་པར་དུ་བས་ཚོས་པ་
ཞིག་ཡོད་པ་དེའི་མདུན་དུ་ལག་གཉིས་ཐལ་མོ་སྦྱར་ནས་མིག་གཉིས་་
བཙུམས་ཤིང༌། མཆུ་ཏོ་ཀྲབ་ཀྲབ་ཀྱིས་སྐུ་ངོ་ཞབས་སྡོད་སྐུ་ཞབས་དང་།
འོད་ཟེར་ལགས་སྐུ་གཟུགས་བདེ་ཐང་ཡོང་བའི་སྨོན་ལམ་བཏབ། ཟླ་
ཕུན་གྱིས་ལྷ་སའི་མཐོང་ཚུལ་གླེང་སྟེ་ཨ་མ་དང་ཨ་ཞང་གཉིས་ཁོའི་ཁ་ལ་
བལྟས་ནས་རྩེ་གཅིག་ཏུ་ཉན་པ་དང་མགོ་བོ་ཡང་ཡང་ལྕོག་ལྕོག་བྱས་པའི་
ངང་དུས་འདས་སོ།
༡༡ ཟླ་ཕུན་ཟླ་བ་གཉིས་ཙམ་རང་ཡུལ་དང་ཁ་བྲལ་ནས་སྐྱར་དུ་ཚུར་
ལོག་ནས་ལྟ་དུས་ཁོར་ཡུག་ཐམས་ཅད་སྔ་མོའི་རང་གི་མཐོང་སྣང་དང་མི་
འདྲ་བར་ཁང་ཁྱིམ་མཐའ་དག་གོག་ཧྲུལ་ཆུང་ངུ་ཤ་ སྟག་མཐོང་བ་དང༌།
གནམ་གཤིས་ཧ་ཅང་གྲང་མོ་ཡིན་རུང་སྐྱེས་ཕོ་མོ་རྒན་གཞོན་ཚང་མ་མགོ་
བོའི་ཞྭ་མོ་ནས་རྐང་པའི་ལྷམ་བར་གྱོན་ཆས་ཡོད་ཚད་རྙིང་ཧྲུལ་ལྷན་པ་
མེད་པ་གཅིག་ཀྱང་མེད། རྔམ་བརྗིད་ལྡན་པའི་གཞིས་ཀའི་ཐོག་ཁང་དེ་
ཡང་ དེ་ སྔ་ ལས་ དམའ་ བ་ དང་ ཉམས་ སྐྱོ་རུ་སོང་འདུག་ སྙམ་ པ་བྱུང་།
ཁྱིམ་དུ་ལོག་སྟེ་ཉིན་གཉིས་ཀྱི་དུས་ཚོད་འདས་ཟིན་འདུག ད་ནི་ཕྱོགས་
ལ་ཐོན་རན་པས་ཁོས་ཨ་མར་དངུལ་སྲང་ཉི་ཤུ་དེ་དང་འབྲུ་ཁལ་གསུམ་དེ་
སྤྲད་ནས་འཛུམ་དམུལ་དམུལ་གྱིས་ “ ཨ་ཞང་ལགས་ཁྱེད་གསུམ་ གྲོད་པ་
ལྟོགས་པར་མ་སྡོད། དངུལ་འདིས་ཟས་རིགས་ ཤིག་ཉོས། ། འབྲུ་་་་
འདིས་ཚིམ་པ་ཞིམ་པོ་ཞིག་འཐོགས། བདག་ལ་སེམས་ཁྲལ་གཏན་ནས་



མི་དགོས་”ཞེས་བཤད། ཨ་མས་མིག་ཆུ་ཕྲུམ་ཕྲུམ་ངང་དངུལ་དེ་བུའི་
ལག་ཏུ་ ཕར་སྤྲད་དེ་ “བུ་རང་ཕྱི་འགྲོ་བྱེད་མཁན་ཡིན་པས་དངུལ་ལག་
ཐོགས་ཀྱི་རེད།” ཟླ་ཕུན་གྱིས་“ ཨ་མ་ལགས། རྗེས་མ་ངས་དངུལ་དེ་ལས་
མང་ཙམ་དང༌། ཅ་ལག་དེ་ལས་མང་ཙམ་འཁྱེར་ཡོང་ཆོག་”ཅེས་བཤད་
དེ་དངུལ་ཨ་མའི་ལག་པར་སྤྲད། །
༡༡ གྲང་ངར་ཆེ་བའི་ཞོགས་པ་ཞིག་ལ་གངས་རོ་གཞིས་ཀའི་སྒོ་རྩ་ནས་
བོང་བུ་བ་གསུམ་གྱིས་ཁལ་མ་དེད་དེ་ཕྱོགས་ལ་ཐོན། ཁོ་ཚོའི་ཁྱིམ་མི་
ཚོས་ཇི་ཆང་ལག་ཏུ་ཐོགས་ཏེ་སྐྱེལ་མ་བྱས།། གཅུང་མོ་ཕན་ཐོགས་གཞིས་
ཀའི་རབ་གསལ་ནང་གད་རྒྱག་བཞིན་ཡོད་པས་གཅེན་པོར་སྐྱེལ་མ་བྱེད་
པར་འགྲོ་མ་ཐུབ། མོས་རབ་གསལ་ནས་གཅེན་པོ་ཟླ་ཕུན་ཐོན་པ་མཐོང་
སྟེ་ཡིད་སྐྱོ་བའི་མཆི་མ་ལོ་ཆུ་རྡོལ་བ་ལྟར་གཏོང་བཞིན་གཅེན་པོའི་ཕྱོགས་
སུ་བལྟས་ནས་བསྡད། ། བོང་བུའི་སྐེ་དྲིལ་གྱི་སྒྲ་རིམ་བཞིན་རྒྱང་རིང་དུ་
སོང་བ་དང་གཅེན་པོའི་གཟུགས་བརྙན་ཡང་ཇེ་ཆུང་ཇེ་ཆུང་དུ་གྱུར་ཏེ་
མཐར་རི་ཟུར་གྱིས་བསྒྲིབས་ནས་མི་མངོན་པར་གྱུར། ཁོ་
ཐེངས་འདིར་ཟླ་ ཕུན་ ཕ་ཡུལ་ནས་ཐོན་སྐབས་དེ་སྔ་དང་མི་འདྲ་
བར་སེམས་ལ་སྐྱོ་སྣང་དང་འཇིགས་སྣང་མེད་པར་ཤར་རེར་མདུན་ཕྱོགས་
སུ་བསྐྱོད། ལམ་བར་དུ་ལ་དང་ཀླུང༌། ཆུ་དང་འཕྲང༌། ཐང་དང་
གྲོང་ཚོ། ས་ཚུགས་དང་གནས་ཚང་སོགས་ལ་སླེབས་དུས་རང་འཁྲིའི་
ལས་ཀ་རྣམས་ཀ་རེ་ཀོ་རེ་མེད་པར་བྱེད་ཤག་ཤག་རེད། དོན་གྲུབ་ཀྱིས་
དེ་ཚོ་མཐོང་དུས་ བསམ་བློར་ ཨོ་ལོ་ཁོ་ བོང་བུ་བ་བྱས་ནས་འགྲོ་ཐེངས་
གཉིས་པ་ཡིན་རུང་ལས་ཀ་བྱེད་སྟངས་ལ་བལྟས་ན་བོང་བུ་བ་རྙིང་པ་ཞིག་
དང་འདྲ་བས་ཨོ་ལོ་ཟླ་ཕུན་དངོས་གནས་ཁོའི་ཕ་ལས་འཇོན་ཐང་ཆེ་བ་
ཡོང་རྒྱུ་ཉག་ཅིག་རེད་སྙམ་པའི་དགའ་བ་ཡིན་ནམ་ཕྲག་དོག་ཡིན་ཤོད་མི་
ཤེས་པའི་བློ་དེ་འདྲ་ཞིག་ཤར། ཞོགས་པའི་སྐར་གྲལ་མ་ཞིག་གོང་བོང་
59



བུ་དེད་དེ་ལམ་དུ་ཞུགས་པ་ན་ཟླ་ཕུན་གྱི་གྱོན་པའི་ཨི་ཁུང་ཡོད་ཚད་ནས་
གྲང་ངར་ཆེ་བའི་ལྷག་བསིལ་སྤུ་གྲི་བཙུགས་པ་ལྟ་བུ་ལྡང་སྟེ་ཤ་རུས་ལ་ན་
ཟུག་སྟེར་བ་དང་། དགོང་མོ་སྒ་སྟན་སྔས་ལ་བརྒྱབ་སྟེ་མར་ཉལ་དུས་
ལུས་པོ་འཁྱགས་ཏེ་དྲོད་མ་ཁུག་པར་བརྟེན་མཚན་གང་གཉིད་ཡེ་ནས་མ་
ཁུག བོང་བུར་མཚན་ལྟོ་བརྒྱབ་སྐབས་ལུས་པོ་ཡོངས་ལ་ཆུ་གྲང་མོ་
བཤོས་པ་ལྟ་བུ་དངངས་འདར་ཡང་ཡང་ཤོར། ཉིན་མོ་རྐང་པ་གཉིས་ལ་
དལ་བའི་སྐབས་སྤུ་ཙམ་མེད་པས་རྐང་པ་སྦྲིད་དེ་སྐབས་རེ་ཚོར་སྣང་ཡང་
མེད་པར་གྱུར། འོན་ཀྱང་ཁོས་མམ་ཚིགས་བསྡམས་ཏེ་མདུན་དུ་སྐྱོད་རྒྱུ་
ལས་དཔའ་འཁུམ་སྟེ་ཕྱིར་འཐེན་བྱ་རྒྱུའི་བསམ་བློ་སྤུ་ཙམ་ཡང་འཁོར་མ་
མྱོང་། དེ་ལྟ་བུའི་ངང་བསྐྱོད་བསྐྱོད་དེ་ཉིན་བདུན་བརྒྱད་ཙམ་འགྲོ་དུས་
ཟླ་ཕུན་གྱི་ངོ་གདོང་ཉི་མ་དང་རླུང་བུས་བརྡུངས་ཏེ་ནག་པོར་གྱུར་བའི་
སྟེང་རྔུལ་ཆུ་དང་ཐལ་རྡུལ་གྱིས་སྦྲགས་ཏེ་ནག་ནོག་གི་རི་མོ་འགའ་ཤས་
ཆགས་ཡོད་པ་དང་ཨུ་སུའི་ཞྭ་མོའི་མཐའ་ནས་འཕྱིང་ཏོར་གྱུར་བའི་མགོ་
སྐྱེས་ཕྱིར་མངོན་པའི་འོག་ཏུ་གྲུང་ཤ་དོད་པའི་མིག་གཉིས་ཆེར་གདངས་
ནས་གཡས་ལྟ་གཡོན་ལྟ་བྱས་ཏེ་བོང་བུའི་རྗེས་སུ་མདུན་དུ་བསྐྱོད་པའི་
གོམ་བགྲོད་རྒྱག་སྟངས་ནས་ཁོ་ནི་དཀའ་སྡུག་ནང་དུ་འཚར་ལོངས་ཡོང་
བཞིན་ཡོད་པ་དེ་མཐོང་ཐུབ། ཆུ་ཆེན་ཡར་ཀླུང་གཙང་པོས་མདུན་ལམ་
བཀག་སྟབས་བོང་བུ་གཙང་འགྲམ་ནས་གྲུ་ཁའི་ཕྱོགས་སུ་དེད་དེ་བསྐྱོད་
པའི་ཚེ་གྲུ་ཁར་འགྲུལ་བཞུད་མི་མང་པོ་ཚོགས་ཏེ་སྒུག་ནས་བསྡད་ཡོད་པ་
མཐོང་། ཉེ་བར་བཅར་དུས་འགྲུལ་པའི་མི་ཚོགས་ཁྲོད་དུ་ལུས་སྟོབས་ཆེ་
བའི་ཁམས་པའི་དྲེལ་པ་ཁག་ཅིག་གིས་གྲུ་ཁར་འབྱོར། སྔ་ཞིང་ལ་མ་
ལྟོས་པར་ཤེད་ངོམས་ནས་ཤོ་དྲེལ་གྱི་ཁ་ནས་བཟུང་སྟེ་གྲུ་ལ་འཇུག་རྩིས་
བྱས་པ་ན་གྲལ་མདུན་དུ་ཡོད་པའི་འགྲུལ་པ་དང་ཁ་རྩོད་ཤོར། ཁ་ནས་
གཏམ་ཚིག་གཅིག་གཉིས་ལས་སྒྲ་ཁོམས་མ་བྱུང་བར་ལམ་སེང་སྐེད་པ་ནས་



གྲི་བཤམས་ཏེ་འཐབ་མོའི་འགོ་བཙུགས། ཁམས་པ་དྲེལ་ པས་ཀི་སྒྲ་་
གནམ་ས་གཡོ་བ་ལྟར་བརྒྱབ་སྟེ་གྲི་རིང་གནམ་ལ་འཕྱར་ནས་འགྲུལ་པའི་
ཕྱོགས་སུ་རྒྱུགས་ཡོང་བ་དང་། འགྲུལ་པ་ཕྱིར་བཤོལ་བྱས་ཏེ་གཞོགས་
གཉིས་སུ་ཁ་གྱེས་ནས་ཕར་འདེད་ཚུར་འདེད་བྱེད་ཅིང་རྡོ་གཞུ་རེས་བྱས།
གྲུ་དཔོན་གྱིས་ཟླ་ཕུན་ཁོ་ཚོའི་ཕྱོགས་སུ་ཁ་གཏད་ནས་ “ ཁྱེད་ཚོ་འདིར་
ལྟད་མོ་བལྟས་བསྡད་ན་དོ་དགོང་ས་ཚུགས་སླེབས་ཀྱི་མ་རེད། དེ་ལས་
མགྱོགས་པོ་གྲུ་རུ་ཤོག་”ཅེས་བཤད་མ་ཐག་ཟླ་ཕུན་ཁོང་ཚོས་བོང་བུ་གྲུ་
ནང་བཅུག་པ་དང་དེ་མིན་རྟ་པ་དང་མི་ཧྲེང་འགའ་ཤེས་གྲུར་ཞུགས་ཏེ་ཆུ་
བོའི་ཕ་རོལ་དུ་སྒྲོལ། ཆུ་ཁར་བོང་བུ་དང་ཁལ་གྲུ་ནས་བཏོན་ཏེ་རང་
སར་བཞག ཟླ་ཕུན་གྱིས་ཕ་རོལ་དུ་རྒྱང་ལྟ་ཞིག་བྱས་པས་དྲེལ་པ་རྣམས་
ད་དུང་འཐབ་མོ་བྱས་ཏེ་བསྡད་ཡོད་པ་མཐོང་། ཉི་མ་སྔ་ཚད་ནས་ནུབ་
རིའི་རྒྱབ་ཏུ་བཞུད་ཟིན་ལ་སྨག་རུམ་གྱི་ཡོལ་བས་ས་གཞི་རིམ་བཞིན་སྒྲིབ་
པར་གྱུར། ཁོང་གསུམ་དེ་ནུབ་ཆུ་ཁའི་གྲམ་སྟེང་དུ་མ་བསྡད་ཀ་མེད་
བྱུང་། ཟླ་ཕུན་གྱིས་ཐབ་རྡོ་གསུམ་སྒྲིག་པ་དང་། གཟན་རྙིགས་སྦྱར་
མོ་གང་ཁྱེར་ཏེ་དེ་ལ་མེ་སྤར། སྟེང་དུ་ཧ་ཡང་བཀབ་པ་དང་ཤིང་ཙག་རེ་
གཉིས་མེ་ལ་བཏབ། ཐབ་རྡོའི་གསེང་ནས་ཕྱིར་འབར་བའི་མེ་འོད་ཁོང་
གསུམ་པོའི་ངོ་གདོང་ལ་འཕྲོས། ལྟོགས་པ། སྐོམ་པ། ངལ་བ་
བཅས་ཀྱིས་མནར་ཏེ་ཁོ་གསུམ་ཅི་ཡང་མི་སྨྲ་བར་ཐབ་སྟེང་གི་ཧ་ཡོང་ལ་
བལྟས་ནས་བསྡད། བླ་ཕུན་གྱིས་མགོ་བོ་ཡར་བཏེགས་ཏེ་ཆུ་བོའི་ཕ་རོལ་
དུ་བལྟས་པས་ལྕགས་ཟམ་ཆུ་དབར་རི་དེ་ཉིད་ཆུ་ཁར་ཀེ་རེར་ལངས་ཡོད་
པ་དང་། རི་བོའི་མགོ་མཇུག་ཡོངས་རྫོགས་ནག་པོར་གྱུར། དེའི་
ལྡེབས་སུ་ལྕགས་ཟམ་དགོན་པའི་རྡོ་ཐལ་བསྐུས་པའི་ཕྱི་རྩིག་དེ་དག་དཀར་
ཧྲིག་གེར་ མངོན་ ཡོང་ བས་ བརྗོད་ ཉམས་ ཆེ་ བའི་ཚོར་ སྣང་ ཞིག་ བྱུང༌།
དོན་གྲུབ་ཀྱིས་མཛུབ་རྩིས་རྒྱག་བཞིན་“ད་ང་ཚོ་ཉིན་གཉིས་ལ་ལྷ་སར་



སླེབས་པ་མ་བྱས་ན་འགྱངས་ཆད་འཁྲི་བ་འདུག་”ཅེས་བཤད། དེ་ལ་ཡ་
ལན་བྱེད་མཁན་མ་བྱུང་བར་སླར་ཡང་འཇམ་ཐིང་ངེར་གྱུར། ཧ་ཡང་
ནང་ནས་ཇ་ཁོལ་བའི་སིར་སྒྲ་གྲགས། ཁོང་གསུམ་པོས་རང་རང་སོ་སོའི་
ཕོར་པ་དང་རྩམ་པ་གྲ་སྒྲིག་བྱེད་པའི་རིང་ཇ་ཁོལ་ཏེ་དགོང་ལྟོ་གཞི་ནས་
བཟས། ཇ་འཐུང་སྤགས་ཟ་བྱས་པས་ལུས་ལ་གཞི་ནས་དྲོད་ཏོག་ཙམ་
ཁུག་པ་དང༌། ཁ་ནས་སྐད་ཆ་ཡང་རེ་གཉིས་ཐོན། དགོང་མོ་གྲམ་
པའི་སྟེང་ཉལ་བ་དང༌། འོག་ནས་རྡོ་རིལ་ཟུག སྟེང་ནས་གྲང་ལྷག་
བརྒྱབ་སྟེ་གཉིད་ཡེ་ནས་མ་ཁུག ཟླ་ཕུན་ཡར་ལངས་སྟེ་བོང་བུར་མཚན་
ལྟོ་སྟེར་ཡང་གཟན་པ་ལྷག་པས་ཁྱེར་ཏེ་བོང་བུར་ཟ་རུ་མ་བཅུག་སྟབས་
ཁོང་གསུམ་འུ་ཐུག་ཐབས་ཟད་དེ་ནམ་ཕྱེད་ཙམ་ལ་ཡར་ལངས་ནས་ཐོན།
འཇང་སྨད་དུ་སླེབས་པ་དང་ཚ་ཕོག་ལྷོད་ལྷོད་ཅིག་བྱས་ཏེ་མི་དང་བོང་བུ་
གཉིས་ཀའི་གྲོད་པ་བརྒྱགས་པ་དང་གཞི་ནས་ཐོན་ཏེ་དེ་ནུབ་མཉེས་ཐང་
དུ་ཚུགས་བབས། སང་ཞོགས་ནམ་མ་ལངས་ཙམ་ལ་ཐོན་པས་དགོང་དྲོ་
ཉི་མ་མ་བཞུད་ཙམ་ལ་ལྷ་སར་འབྱོར། ལམ་སེང་དོ་བདག་རྩད་བཅད་
དེ་དོ་པོ་རྩིས་སྤྲོད་རྩིས་བྱས་པས་དོ་བདག་གིས་ “ དོ་དགོང་ ཕྱི་ པོ་རེད།
སང་ཉིན་རྩིས་བླངས་ཆོག་” ཅེས་བཤད་པས་དོ་པོ་རང་ སར་ཕབ་སྟེ་ཟླ་
ཕུན་དོ་པོའི་འགྲམ་དུ་ཉལ། སང་ཉིན་དོ་པོ་རྩིས་སྤྲོད་སྐབས་ཚོང་དཔོན་
གྱིས་བརྫང་ཐོར་བལྟས་ཏེ་“ ཉིན་གཅིག་རྗེས་སུ་ལུས་འདུག་པས་འགྱངས་
ཆད་དངུལ་སྲང་བཞི་བཅུ་ཞེ་ལྔ་ཕྱེད་བདལ་གླུ་ནས་བཅག་རྒྱུ་ཡིན་”ཞེས་
བཤད། ཟླ་ཕུན་གྱིས་ལམ་སེང་“ དོ་པོ་མདང་ནུབ་ཕབ་ནས་ཁྱེད་ལ་རྩིས་
བཞེས་རོགས་གནང་ཞུ་དུས་མ་བཞེས་པ་ཡིན་པཱ།”ཞེས་བཤད་པས་ཚོང་པ་
ཅི་ཤོད་འདི་ ཤོད་ མེད་པར་ ཟླ་ ཕུན་ གྱི་གདོང་ལ་ཅེ་རེར་བལྟས་ བསྡད།
དོན་ གྲུབ་ ཀྱིས་ ལམ་ སེང་ མགོ་ སྒུར་ ལྕེ་ སྣར་ གྱིས་ “ ཚོང་དཔོན་ ལགས།
ཐུགས་རྗེས་གཟིགས། འགྱངས་ཆད་ཀྱི་བཀའ་མོལ་མེད་པ་ཅིག”ཞེས་
6?



བཤད། ཚོང་དཔོན་གྱིས་སྒམ་པོའི་ཐོག་ནས། “ དེ་འདྲ་ག་ནས་་་
འགྲིག་གི་རེད་དམ་”ཞེས་བཤད། ཟླ་ཕུན་ གྱིས་ “དེ་འདྲ་ཡིན་ན་ཚོང་
དཔོན་ཁྱེད་ཀྱིས་ དོ་པོ་མདང་ནུབ་འདིར་ཕབ་པའི་ཡི་གེ་ཞིག་ གནང་་་
རོགས་”ཞེས་བཤད་རྗེས་ཁོ་གཉིས་ལ་བལྟས་ནས་“ ཨ་ཇོ་གཉིས། དོ་པོ་
གཟིམ་ཤག་ལ་དབོར་འགྲོ”ཞེས་བཤད་དེ་འགྲོ་རྩིས་བྱས། ཚོང་དཔོན་
སེམས་འཚབ་སྟེ་“ཕ་རོ་མ་རོ། དངུལ་སྲང་བཞི་བཅུ་ཞེ་ལྔ་ལ་ཧ་ལས་རྒྱུ་
ཅི་ཡོད་” ཅེས་ཤོད་བཞིན་དངུལ་ཁུག་ཁ་ཕྱེ་སྟེ་བདལ་དངུལ་ཆ་ཚང་སྤྲད།
དོ་པོ་རྩིས་སྤྲོད་ཚར་ནས་ཁོ་ཚོ་གཟིམ་ཤག་ལ་ཕྱིན། ཇ་བཏུང་སྟེ་སྡོད་
སྐབས་ཨ་ཇོ་ཕུར་བུ་དགོད་ཤོར་ཏེ་“དེ་འདྲའི་ཁམས་པ་ཞིག་གི་ཡ་མཚན་
ལ། ཨ་ཇོ་དོན་གྲུབ་ཀྱིས་མགོ་སྒུར་ལྕེ་སྣར་གྱིས་ཞུ་བ་འཐེན་ཡང་ཁོ་ནི་མེ་
ལ་ཤིང་ ཤག་པ་བརྒྱབ་པ་ལྟ་བུ་ངར་ངར་བྱས། ཨོ་ལོས་གྱོང་པོའི་ཐོག་
ནས་རྒྱུ་མཚན་འདྲེན་སྐབས་མེ་ལ་ཆུ་བཤོས་པ་ལྟ་བུ་འཇམ་ཐིང་ངེར་་་་
གྱུར'” ཞེས་བཤད་པས་ སྐད་ཆ་དེ་དོན་གྲུབ་ཀྱི་ མཚང་ ལ་ ཕོག་ནས་ངོ་
དམར་པོར་གྱུར་ཏེ་ཕུར་བུ་ལ་འོག་མིག་བལྟས་ཏེ་བསྡད་དོ། རྒྱུན་མ་ཞུ་
དོན་གྲུབ་ཀྱི་སེམས་སུ་ད་རེས་ངས་བདལ་གླུ་ཞིག་འཚོལ་མ་ཐུབ་ན་
འགྲིག་མ་སོང་སྙམ་ནས་ཕུར་བུ་ཁྲིད་དེ་སྐྱོད་རྩིས་བྱས། ཕུར་བུས་ཨོ་ལོ་
འཁྲིད་རྒྱུའི་གྲོས་བཏོན་ཡང་དོན་གྲུབ་ཀྱིས་དེ་ལ་ཡ་ལན་མ་བྱས་པར་ཤར་
རེར་སྒོ་ནས་ཐོན། ཕུར་བུས་ཟླ་ཕུན་ལ་ལྟ་ཙམ་བྱས་ཏེ་དོན་གྲུབ་ཀྱི་རྗེས་
སུ་སོང་། སྡོད་ཤག་ ཏུ་ཟླ་ཕུན་གཅིག་པོར་བསྡད་ཡོད་པས་འོད་ཟེར་
དེར་ཡོང་ སྟེ་ “ གཞིས་ སྡོད་ པས་རྙོག་དྲ་བཤད་མ་བྱུང་ངམ་” ཞེས་དྲིས།
ཟླ་ཕུན་གྱིས་གནས་ཚུལ་ཇི་མ་ཇི་བཞིན་བཤད་པས་འོད་ཟེར་གྱི་བསམ་
པར་གཞིས་སྡོད་ཁོ་ལྐུགས་པ་རང་མིན་པ་འདྲ་སྙམ། ཟླ་ཕུན་གྱིས་“ ཨ་ཇོ་
ལགས། བདག་ཚོ་ལ་འབྲུ་ཕྲན་བུ་འཚོང་རྒྱུ་ཡོད་ པས་ཉོ་མཁན་ཞིག་
ཁྱོངས་གནང་རྒྱུ་མེད་དམ”ཞེས་དྲིས། འོད་ཟེར་གྱིས་ “ གཟིམ་ཤག་གི་



མི་བྲན་ཆང་མ་ཞིག་ཡོད། དེ་ལ་སྐད་ཆ་འདྲི་རུ་འགྲོ་”ཞེས་བཤད་དེ་ཁོ་
གཉིས་རྒྱལ་སྒོ་དོན་ནས་ཤར་དུ་ཁ་ཕྱོགས་ཏེ་ཆང་ཁང་ཞིག་གི་སྒོར་འཛུལ།
དེར་ཨ་ཅག་ལོ་གྲངས་བཞི་བཅུ་ཞེ་གྲངས་ལ་སླེབས་པ་གཟུགས་བྱད་ལེགས་
ལ་ངོ་གདོང་དཀར་ཞིང༌། ལུས་ལ་པགས་ཚག་སྟེང་དུ་ཁ་གོན་ཐེར་མ་སྔོ་
ནག་གི་ཕྱུ་པ་གྱོན་པ་ཞིག་གིས་འོད་ཟེར་མཐོང་མ་ཐག་ ཡར་ཕེབས་
དང་” ཞེས་བཤད་དེ་ གཟིམ་ཆུང་ནང་དུ་གདན་དྲངས། ཁོ་གཉིས་་
གདན་ དུ་འཁོད་ པ་ དང་ ཨ་ ཅག་ དེས་ ཁང་ པ་ སྦུག་ མར་ ཁ་ གཏད་ དེ།
“དཔལ་འཛོམས། འོད་ཟེར་ལགས་ཕེབས་བྱུང་། / མར་ཤོག་དང་”
ཞེས་བཤད་ནས་འགྲོ་གྲབས་བྱེད་སྐབས་འོད་ཟེར་ཀྱིས་ “ ཨ་ ཅག་ཁོ་ཚོར་
འབྲུ་ཕྲན་བུ་འཚོང་རྒྱུ་འདུག་པས་གཟིགས་ཨེ་ཡོང་”ཞེས་དྲིས། ཨ་ཅག་
གིས་འཛུམ་དམུལ་དམུལ་ངང་“གོང་ག་ཚོད་ཡིན་ནམ”ཞེས་བཤད། ཟླ་
ཕུན་གྱིས་“ ཨ་ཅག་ཁྱེད་ཀྱིས་ལྷ་སའི་ཡུལ་གོང་ག་ཚོད་ཡིན་རུང་དེ་བདག་
ལ་གནང་ན་འགྲིག་”ཞེས་བཤད་པས་ཁོང་གིས་“འབྲུ་སྤུས་དག་པོ་ཡོད་ན་
ཁལ་རེར་དངུལ་སྲང་བཅུ་གཉིས་ཕུལ་ཆོག་”ཅེས་བཤད། ཟླ་ཕུན་གྱིས་
“དེ་རང་ཡོང་ང་། འབྲུ་ཁལ་བརྒྱུད་ད་ལྟ་འདིར་ཁྱེར་ཡོང་གི་ཡིན”ཞེས་
ཐག་བཅད། ཨ་ཅག་དེས་ལག་གཉིས་འཕུར་འཕུར་གཏོང་བཞིན་འོད་
ཟེར་ལ་བལྟས་ནས་ “ ལྷོད་ལྷོད་བྱས་བཞུགས་ཨཱ” ཞེས་བཤད་དེ་ཁང་པ་
མདོ་རུ་སོང་། དེ་མུར་སྦུག་ནས་གཞོན་ནུ་མ་ཞིག་དོན་ཡོང་སྟེ་དཀར་
སྒམ་ནང་ནས་ཕོ་དཀར་བཀྱག་ཁེབས་གཅོད་རང་འགྲིག་ཅིག་བཏོན་ནས་
འོད་ཟེར་གྱི་མདུན་དུ་བཞག ཕོ་དཀར་དམར་ཁྲ་ཞིག་བཏོན་ནས་ཟླ་
ཕུན་གྱི་མདུན་དུ་བཞག་སྟེ་ཇ་གང་རེ་བླུགས་རྗེས་འོད་ཟེར་གྱི་འགྲམ་དུ་
བསྡད་ནས་ཟླ་ཕུན་གྱི་མགོ་ནས་རྐང་པ་བར་ལེགས་པར་བལྟས་ཏེ། “བུ་
འདི་ཁྱེད་ཀྱི་སྐུ་མཆེད་རེད་པས་”ཞེས་དྲིས། འོད་ཟེར་གྱིས་ “ མ་རེད།
གཟིམ་ཤག་གི་བོང་བུ་བ་རེད་” ཅེས་ལན་བརྒྱབ། ལུང་ཁུག་ནས་ཡིན་
64



པའི་གཞོན་ནུ་ཟླ་ཕུན་གྱི་མིག་ལམ་དུ་ལང་ཚོའི་སྒེག་འཇོའི་དཔལ་གྱིས་
ཕྱུག་པའི་གཞོན་ནུ་མ་དེ་ལྟ་བུ་ཞིག་ཧ་ལམ་མཐོང་བ་དང་པོ་ཡིན་པས་
འདྲེན་བྱེད་གཉིས་པོ་གཡོ་བ་སྤུ་ཙམ་མེད་པར་གཞོན་ནུ་མའི་ལུས་ཐོག་ཏུ་
འཕོས་ཏེ་ཞིབ་པར་བལྟས་པས་ན་ལོ་ན་ཉི་ཤུ་ཙམ་ལ་སོན་པའི་ཕྲ་རྒྱས་མ་
དེའི་ཅུང་ཟད་སེར་བའི་མགོ་སྐྱེས་འཇམ་པར་ཤད་དེ་དཔྲལ་བའི་གཞུང་
ནས་སྐྲ་མཚམས་དབྱེ་ཞིང་། སྣེ་མོར་ཚོན་ལྡན་སྐྲ་གཞུག་བཅིངས་པའི་
ལྕང་ལོ་དེ་ཉིད་ཕྲ་ཞིང་ལྡེམ་པའི་སྐེད་སྐབས་ལས་གྲོལ། བཞིན་རས་
དཀར་ལ་མཁུར་ཚོས་དམར་བ། - འཇམ་ཞིང་མཉེན་པའི་གྲིབ་མ་དང་
བྲལ་བ་དེ་ནི་འབྲས་ལྡན་དུས་ཀྱི་ལོ་གསུམ་ཁམ་བུའི་མདོག་ལ་འགྲན་པར་
ནུས། རྒོད་པོའི་གཤོག་ཟུང་བརྐྱངས་པ་ལྟ་བུའི་སྨིན་མ་ཕྲ་མོའི་འོག་ཏུ་
དཀར་ནག་དབྱེ་བ་གསལ་ཞིང༌། ཕྲ་ཞིང་སྒོར་བའི་འདྲེན་བྱེད་ཟུང་ལས་
མཚར་སྡུག་ཀུན་གྱི་སྙིང་པོ་གཅིག་ཏུ་འདུས་པ་ལྟར་གྱི་མིག་མདངས་ཕྱུང་།
བས་སྐྱེ་བོའི་ཡིད་ལ་དགའ་བ་དང་བདེ་ བའི་བདུད་རྩི་ ཡང་ ཡང་བྱིན།
པདྨའི་འདབ་མ་རབ་ཏུ་འདྲ་བའི་མཆུ་སྒྲོས་ཀྱི་གསེབ་ནས་རབ་དཀར་མུ་
ཏིག་སྟར་ལ་བརྒྱུས་པ་དང་མཚུངས་པའི་ སོ་ཡི་ཕྲེང་བའི་འོད་མདངས་
འཛུམ་པའི་མེ་ཏོག་བཞད་པ་དང་ལྷན་དུ་ཕྱིར་མངོན། རྒྱ་ཐེར་དཀར་
ནག་འདྲེས་མའི་ཐིག་རིས་ཅན་གྱི་རྒྱབ་ཤ་བརྒྱབ་པའི་ཚར་ཚག་ལུས་ལ་
གྱོན་ཞིང་། ཕྱུ་པའི་གོང་བའི་ནང་ནས་དྲུའུ་ཙེ་ཟིང་སྐྱའི་འོག་འཇུག་གི་
གོང་བ་ཕྱི་ལ་ཅུང་ཟད་མངོན་པ་དེ་ནི་དཀར་དཀར་མགུལ་གྱི་གངས་རི་ལ་
རབ་ མཛེས་ དབང་ པོའི་ གཞུ་ རིས་ འཁྱུད་ པ་ དང་ ཀུན་ ནས་ མཚུངས།
འགོ་སྣམ་གྱི་ཡུ་ཆས་བྱས་པ་ལ་ལྷམ་རྩེར་མེ་ཏོག་ཁྲ་ཆུང་གི་ཕར་ཕྱིན་བཏབ་
པའི་ཟོན་པ་མཐིལ་གཉིས་མ་དེ་ཕྱུ་པའི་སྒྲུབ་གཞུག་འོག་ནས་ཟུར་ཙམ་
མཐོང་བར་སྣང༌། རྣ་བ་གཉིས་ལ་གསེར་ལས་བཟོས་པའི་མེ་ཏོག་འདབ་
མ་བཞི་ལྡན་གྱི་དཀྱིལ་དུ་འོད་ལྷམ་ལྷམ་དུ་འཚེར་བའི་ཕྲ་དཀར་པོས་་་་



བརྒྱན་པ་ཞིག་བཏགས། ལྗོན་པའི་ལྕུག་ཕྲན་དང་འདྲ་བའི་ལག་གཉིས་
བརྐྱངས་ཏེ་འོད་ཟེར་གྱི་ཕྲག་སྟེང་དུ་བཞག་སོང་བས་ཛུས་ཀྱི་ལག་གདུབ་
ཆ་གཅིག་དང༌། གཡུ་ཡི་ཕྲ་བཏབ་པའི་གསེར་གྱི་སོར་གདུབ་བཅས་ཕྱིར་
མངོན། ཟླ་ཕུན་གྱི་ཡིད་ལ་གཞོན་ནུ་མ་དེ་ཡི་ལུས་ཐོག་ཏུ་མ་བཅོས་རང་
བྱུང་སྒེག་པའི་ཆ་ཤས་མ་ལུས་རྫོགས་པའི་ཁར་རིན་པོ་ཆེ་ཡིས་ལེགས་པར་
བརྒྱན་པས་མཛེས་པ་རབ་མཛེས། སྒེག་པ་མཆོག་གི་ ཆོས་ ་ཡོངས་ སུ་
རྫོགས་པར་ ལྡན་ནོ་སྙམ། ཟླ་ཕུན་གྱི་སེམས་པ་སྲབ་དང་བྲལ་བའི་རྟ་
མཆོག་ཡངས་པའི་རྩྭ་ཐང་སྟེང་ཅི་དགར་རྒྱུ་བ་དང༌། གཤོག་ཟུང་་་་
བརྐྱངས་པའི་ རྒོད་པོ་ནམ་མཁར་ཅི་འདོད་དུ་ལྡེང་བ་ལྟ་བུའི་ཚུལ་དུ་་་
གནས་པའི་སྐབས་སུ་ཕྱི་ནས་“བུ། འདི་རུ་ཤོག་དང༌། ཨི་ལད་ཆོང་
གང་འཐུང་”ཞེས་བཤད་པ་དེ་ཐོས། འོད་ཟེར་གྱིས་“ཨ་ཅག་ལྷ་མཛེས་
ལགས། ཟླ་ ཕུན་ ལ་ ཆང་མང་ པོ་ མ་ སྟེར་རོགས་ གནང་” ཞེས་བཤད།
ཟླ་ཕུན་ལམ་སེང་ཡར་ལངས་ཏེ་ཁང་པ་མདོ་ལ་སོང་། ཨ་ཅག་ལྷ་མཛེས་
ལགས་ཀྱིས་ལག་གཡོན་གྱིས་ཆང་ཕོར་བཟུང༌། གཡས་ཀྱིས་ཆང་ལྡིར་
བཟུང་ སྟེ་ཆང་བླུགས་ནས་ཟླ་ཕུན་ལ་ “ འདི་ཞབས་ དག་ ཡིན་ ད” ཟེར་་
འཕྲལ་ཁོས་ཆང་ཕོར་ཡར་བླངས་ཏེ་ཆང་ཞབས་དག་བརྒྱབ། ཨ་ཅོག་
ལགས་ཀྱིས་བསྐྱར་དུ་ཆང་གང་བླུགས་ནས་ཅོག་ཙེའི་སྟེང་དུ་བཞག་སྟེ་ཐབ་
ཚང་ནང་དུ་སོང་། ། ཆང་ཁང་དེའི་དཀྱིལ་དུ་རྒྱ་ཅོག་ནག་པོ་དྲེག་པ་ཅན་
ཆེན་པོ་ཞིག་ཡོད་པ་དེའི་མཐའ་སྐོར་དུ་ཤིང་སྒམ་དང་འབོལ་གདན་བཏིང་
ཡོད་པ་དང༌། འགའ་ཤས་ཆང་གིས་ཁེངས་ཡོད་པ་དང༌། ། འགའ་ཤས་
སྟོང་པ་རེད་འདུག ཅོག་ཙེའི་སྟེང་དུ་ཆང་བཤོས་ནས་རློན་པར་གྱུར་
འདུག་ལ་ཅོག་ཙེའི་འོག་གི་ས་ནི་ཧ་ལམ་འདག་ཞོར་གྱུར་འདུག ཅོག་
ཙེར་བསྐོར་ནས་བསྡད་པའི་མི་རྣམས་ནི་འགའ་ཤས་མིག་ཕྱེད་ཙམ་་་་
གདངས། ངོ་གདོང་དམར་པོར་གྱུར་ནས་རྩིག་པར་བསྙེས་ཏེ་ལུས་ཚོ་
66



ཡང་ཟིན་མ་ཐུབ། འགའ་ཤས་ནི་སྐད་ཆ་རྫོགས་རྒྱུ་མེད་པ་ཤོད་བཞིན་
དུ་གླང་རྒན་ཆུ་ལ་རོལ་བ་ལྟ་བུས་ཆང་འཐུང་རྒྱུར་བྲེལ། འགའ་ཤས་ནི་
ཁ་ནང་གི་ལྕེ་ཡང་ཨ་སློག་མ་ཐེབས་རུང་ད་དུང་གཞས་གསལ་ལ་མི་གསལ་
ཞིག་བཏང་ནས་བསྡད་འདུག ཨ་ཅག་ལྷ་མཛེས་ལགས། དངུལ་
སྲང་གཅིག་གི་ཆང་བླུགས་རོགས་གནང༌”ཞེས་ སྐད་ཆེན་པོས་འབོད་་་་
མཁན་ཞིག་འདུག་པ་དེའི་ཕྱོགས་སུ་ཟླ་ཕུན་གྱིས་བལྟས་པས་ཁོའི་ཁ་ནས་
ཁ་ཆུ་ཟགས་ཏེ་ཁ་དང་པང་པའི་བར་ལ་སྡོམ་གྱི་བ་ཐག་སྦྲེལ་བ་ལྟ་བུར་སྣང་
བས་ཟླ་ཕུན་རང་དབང་མེད་པར་གད་མོ་ཤོར། ། ས ཨ་ཕའེ་རོ། ཁྱོད་ང་
ལ་གད་མོ་དགོད་རྒྱུ་ག་རེ་འདུག་”ཅེས་ཤོད་བཞིན་ཟླ་ཕུན་ལ་བསྡིགས་ཏེ་
བལྟས། ཟླ་ཕུན་གྱིས་ཡ་མ་བྱས་པར་ཁ་གཅུས། ཁོས་ཟླ་ཕུན་ལ་མཛུབ་
མོ་བཙུགས་ཏེ་སྐད་ཆེན་པོས་“ཧ་ཧ་ཧ། ཁྱེད་ཚོ་ལྟོས་དང་མི་ཕ་གི་དེ་
རིང་ཞོགས་པ་སེ་ར་དུར་ཁྲོད་ནས་ཡོང་བ་འདྲ། བྱ་རྒོད་ཀྱིས་ཁོའི་པུས་
མོ་དང༌། ལག་ངར་ལ་མཆུ་ཏོག་བརྒྱབ་ནས་ཐེར་ཚལ་སྦྱར་ཚལ་བཟོས་
འདུག” ཅེས་བཤད་འཕྲལ་ ཚང་ མས་ ཟླ་ ཕུན་ལ་ བལྟས་ ཏེ་ དགོད་ ཤོར།
ཟླ་ཕུན་གྱི་ཁོག་ནང་དུ་ཁོང་ཁྲོ་མེ་ལྟར་འབར་རུང༌། ། རང་སེམས་རང་
གིས་མནན་ཏེ་ཁོ་ལ་མིག་བགྲད་ནས་བལྟས་ཏེ་བསྡད། དེར་མི་ཞིག་གིས།
“དཔལ་འབྱོར། ཁྱོད་ཀྱིས་བུ་འདིར་མཐོང་ཆུང་བྱེད་མི་རུང་། ཁོའི་
ངོ་རིས་ཁྱོད་ལས་ལྡབ་བརྒྱས་དྲགས་པ་འདུག་”ཅེས་ཤོད་བཞིན་དུ་ཁོའི་
འགྲམ་ནས་ཡར་ལངས་ཏེ་ཟླ་ཕུན་གྱི་འགྲམ་དུ་བསྡད་ནས་ “ བུ་རང་ག་
ནས་ཡིན་པཱ། ལས་ཀ་ག་རེ་བྱེད་ཀྱི་ཡོད་” ཅེས་དྲིས།། ཟླ་ཕུན་གྱིས་དེ་
ལ་ལན་དྲང་པོར་བཏབ། ཁོས་ཤ་ཚ་བའི་རྣམ་འགྱུར་བསྟན་ཏེ་“བུ་རང་
ལ་བལ་ བདལ་དགོས་ན་ང་ཚོའི་སྒོ་ར་མདོའི་ཆ་འཕྲེང་པ་ ཚོང་དཔོན་
བཟོད་ པ་ ལགས་ ལ་ ཡོག་ རེད། བུ་ རང་ ང་ དང༌ མཉམ་ དུ་ འགྲོ་ དང༌།
ངས་བཤད་རོགས་བྱས་ཆོག་”ཅེས་བཤད། ཟླ་ཕུན་བསམ་པར་ཨ་ཇོ་
67



དོན་གྲུབ་ལ་བལ་འདུག་ཟེ་ལབ་ན་ཕལ་ཆེར་ཁོ་ཁྲོས་ཀྱི་རེད་ལ། བལ་
བདལ་བྱུང་ན་ལམ་སེང་ཐོན་དགོས་ཀྱི་རེད་སྙམ་སྟེ་མཇིང་པ་ཕུར་ཕུར་
གཏོང་བཞིན། “བདག་གིས་ལྟོ་ཚང་དང་སྐད་ཆ་བྱས་ནས་ལན་གསལ་
པོ་ཞུ་ཡི་ཡིན་”ཞེས་ལན་བརྒྱབ། མི་དེས་“ང་སྡོད་ས་ཁྲི་བྱང་བླ་བྲང་གི་
འགྲམ་དེར་ཡིན། ངའི་མིང་ལ་དབང་རྒྱལ་ཟེར་གྱི་ཡོད། རྩད་གཅོད་
བྱས་ན་ལམ་སེང་རྩད་ཆོད་ཀྱི་རེད་” ཅེས་བཤད་མཚམས་སྦུག་ནས་འོད་
ཟེར་དང་བུ་མོ་དེ་མར་དོན་ཡོང་། དེར་ཡོད་ར་བཟི་ཁག་ ཅིག་གིས་་
“དཔལ་འཛོམས་ལགས། ཁྱེད་རང་གིས་གཟིམ་དཔོན་ལགས་ལ་དབུ་
སྐོར་ཞུས་པ་མ་གཏོགས་ང་ཚོར་ཁ་ཡ་གནང་གི་མ་རེད་པས”ཞེས་བཤད།
པར། དཔལ་འཛོམས་ཀྱིས་ཡ་ལན་མ་བྱས་པར་མིག་ལོག་གཅིག་བལྟས་
ནས་འོད་ཟེར་གྱི་རྗེས་སུ་བསྐྱོད། ཟླ་ཕུན་གྱིས་ཆང་ཕོར་ནང་ཡོད་པའི་
ཆང་དེ་བཏུངས་ནས་ལམ་སེང་ཁོ་གཉིས་ཀྱི་རྗེས་སུ་ཕྱིན། འོད་ཟེར་གྱིས་
“དཔལ་འཛོམས་ལགས། ག་ལེ་བཞུགས་”ཞེས་སྨྲས་པ་དང་ཟླ་ཕུན་ལ་
ལག་བརྡ་ཞིག་བྱས་ཏེ་ཁོ་གཉིས་ཆང་ཁང་ནས་ཐོན། གཟིམ་ཤག་གི་སྒོ་
རའི་མཐིལ་དུ་སླེབས་རྗེས་འོད་ཟེར་ཐད་ཀར་རྒྱལ་སྒོ་ སྦུག་མར་འཛུལ།
ཟླ་ཕུན་གྱིས་སྡོད་ཤག་ཏུ་ཕྱིན་ཏེ་འབྲུ་བཏོན་ནས་ལམ་སེང་ཆང་ཁང་དུ་
བསྐྱལ། ཆང་མས་“ རྗེས་སུ་འབྲུ་ཡོད་ན་འདི་རུ་ཕབ་རྐྱང་གནང་ཞིག་
ཅེས་བཤད་པ་དང་དངུལ་སྤྲད། ཟླ་ཕུན་ཚུར་ལོག་དུས་ཨ་ཇོ་གཉིས་ཀྱང༌
སླེབས་ཟིན། དོན་གྲུབ་ཀྱི་རྣམ་འགྱུར་མཐོང་བ་ཙམ་གྱིས་བདལ་གླ་
གཏོང་མཁན་མ་བྱུང་བ་ཟླ་ཕུན་གྱིས་ལམ་སེང་ཤེས། དགོང་མོ་ཁོ་ཚོ་ཇ་
འཐུང་བཞིན་པའི་སྐབས་སུ་ཟླ་ཕུན་གྱིས་“བདག་ཚོའི་ཇ་རིལ་གྱི་རིན་འབྲུ་
བླངས་པ་དེ་དག་དངུལ་འགྱུར་བྱས་པ་ཡིན། ཧ་ལམ་ལྡབ་ཚོང་ལྷག་ཙམ་
བྱུང༌། ངའི་བསམ་པར་དེ་ནས་མི་རེར་དངུལ་སྲང་བཅུ་རེ་བགོས། དེ་
འཕྲོས་ལྷ་ས་ནས་ཉོ་ཆ་ཞིག་བརྒྱབ་ན་”ཞེས་བཤད། དོན་གྲུབ་ཀྱིས་ཟླ་
68



ཕུན་གྱི་ངོ་ལ་མིག་ཆེན་པོ་ཞིག་བལྟས་ཏེ་སྡོད་པ་ལས་གང་ཡང་མ་བཤད།
ཕུར་བུས་“ཨོ་ལོ་རང་གིས་གང་དྲག་ཅིག་བྱས་ན་མ་འགྲིག་པ་མེད་”ཅེས་
བཤད། སང་ཞོགས་ཉི་མ་ཤར་ཙམ་ལ་དོན་གྲུབ་དང་ཕུར་བུ་ཕྱི་ལ་
བདལ་གླ་འཚོལ་དུ་ཕྱིན། སྒོ་ནས་ ཐོན་ཁར་ཟླ་ཕུན་ལ་ “ ཨོ་ལོ་ཁོ་རེ་་
འཁྱམས་མ་ཕྱིན་པར་སྦྲང་ལྕི་འཕྱག་རྒྱུ་དང་བོང་བུར་གཟན་པ་སྟེར་རྒྱུ་
སོགས་ཡག་པོ་བྱེད་དགོས་” ཞེས་བཤད་ནས་ཕུར་བུ་ཁྲིད་དེ་ཕྱིར་སོང་།
ཟླ་ཕུན་གྱིས་དོན་གྲུབ་ཀྱིས་མངགས་ཆ་བྱས་པའི་ལས་ཀ་རྣམས་ལེགས་སྒྲུབ་
བྱས་ཏེ་ཁྲོམ་དུ་ཕྱིན་ནས་མར་སྲུང་དོ་ཉོས་དེ་ ཨ་ ཇོ་འོད་ཟེར་ལགས་སུ་
བཞུར་རོགས་ཞུས་པས་འོད་ཟེར་གྱིས་“ ཟླ་ཕུན་ཁྱོད་མཆོད་མཇལ་དུ་འགྲོ་
མཁན་ཡིན་ནམ། ཡིན་ན་ ངས་རོགས་བྱས་ཆོག་” ཟེར། ཁོ་གཉིས་
མཆོད་མེ་ཁྱེར་ཏེ་གཙུག་ལག་ཁང་ཕྱོགས་སུ་ཁ་གཏད་ནས་ཕྱིན། སྒོ་ནུབ་
ཏུ་གཏད་པའི་གཙུག་ལག་ཁང་གི་གཞུང་སྒོ་འཛུལ་ནས་བསྐྱོད་པ་ན་མིག་
མདུན་དུ་དྲང་ལ་རིང་བའི་ཀ་རིང་དག་གི་ཐོད་ནས་ གཤམ་གདན་རས་
དཀར་པོའི་སྟེང་དཔལ་བེའུའི་དབྱིབས་གཟུགས་དྲས་དྲུབ་ཅན་ལྟ་ན་སྡུག་
པ་ལྷུག་གེར་དཔྱངས་ནས་འདུག་ཅིང་། དེའི་ལྷོ་ནུབ་བྱང་བཅས་སུ་ཐོག་
གཡབ་ཅན་གྱི་དཀྱིལ་དུ་ཐོག་མེད་རྭ་བ་ཡངས་ཤིང་རྒྱ་ཆེ་ལ་ཁོར་མོ་ཡུག་ཏུ་
བདེ་བར་གཤེགས་པའི་སྐུ་བརྙན་གྱི་ལྡེབས་བྲིས་ངོ་མཚར་ཁྱད་དུ་འཕགས་
པས་ཁྲ་ཆིལ་ལེར་ལྡན་པ་ཞིག་སྣང༌། ཁྱམས་རའི་གཞོགས་ལྷོའི་མཚམས་
ནས་ཁ་བྱང་དུ་བལྟས་ན་རབ་གསལ་ཆེན་པོ་རས་སེར་པོའི་ཁྲ་ཡོལ་བརྒྱབ་
པ་ཞིག་ཁ་ལྷོ་ལ་གཏད་ནས་ཡོད་པ་དེའི་སྟེང་གི་གསེར་ཟངས་ཀྱི་རྒྱ་ཕིབས་
ཤང་ཤང་གིས་བརྒྱན་པ་དེ་ལས་གསེར་འོད་འཚེར་ཞིང་ཁང་པའི་དབྱིབས་
དང་བཀོད་པ་གཞལ་ཡས་ཁང་གི་ཉམས་དང་ལྡན་པར་སྣང་། སྦུག་གི་
སྒོ་མོ་ཆེ་ཡར་འཛུལ་བ་དང་དེར་ཕྱི་དང་འདྲ་བའི་དཀར་ཆ་མེད་ཅིང༌།།
གཡས་གཡོན་དུ་ལྷ་ཁང་ཆུང་ངུ་གཉིས་རེ་འདུག་པ་དེ་ཚོའི་ནང་གསལ་ལ་



མི་གསལ་གྱི་མར་མེ་གཉིས་གསུམ་ཙམ་རེ་འདུག ཁོ་གཉིས་རྩིག་ཟུར་
ནས་ཁ་བྱང་དུ་གཏད་དེ་གོམ་པ་འགའ་ཤེས་སྤོས་མཚམས་ལྷ་ཁང་དང་པོ་
དེར་སླེབས། ལྷ་ཁང་དེའི་ནང་བླ་སྐུ་བརྒྱད་དགུ་ཙམ་འདུག་པ་དེ་ཚོར་
ཞལ་མཇལ་ཞུས་པ་དང་དཔྲལ་བ་རེ་གཏུགས་ནས་སྒོ་དོན་ཁར་འོད་ཟེར་
གྱིས་“ ལྷ་ཁང་འདིའི་རྟེན་གཙོ་རྗེ་ཙོང་ཁ་པ་དང་། མཐའ་སྐོར་རྣམས་
འཁོར་དག་པ་རྣམ་བརྒྱད་རེད་དཱ་”ཞེས་བཤད་པ་དང་ཟླ་ ཕུན་གྱིས་ཕྱི་
བལྟས་བསློགས་ནས་ཡང་བསྐྱར་མཇལ་ཙམ་བྱས། དེ་ནས་མར་དོན་ཏེ།
མི་མང་པོ་གྲལ་བསྒྲིགས་འདུག་པ་དེའི་ཕྱོགས་སུ་བསྐྱོད་དེ་གྲལ་དུ་ཞུགས།
ཁོར་མོ་ཡུག་ཏུ་རག་ཀོང་ཆེན་པོ་ཧ་ལམ་མར་ཁལ་རེ་ཙམ་ཤོང་མི་ཡོང་ངམ་
སྙམ་པ་མང་ཤིང་སྒྲོམ་སྟེང་སྟར་པ་གཅིག་འདུག་པ་དེ་དག་ལས་མར་མེ?,
འོད་མདངས་རབ་ཏུ་འཚེར། ཟླ་ཕུན་གྱིས་དེ་ཚོར་ལྟ་གིན་མདུན་དུ་གྲལ་
ཤིག་བརྒྱབ་སྟེ་ཐུགས་རྗེ་ཆེན་པོའི་ལྷ་ཁང་དུ་སླེབས། | ཁོས་ལམ་སེང་སྒྲོམ་
སྟེགས་མདུན་དུ་སོང་ སྟེ་ མཆོད་ ཐིགས་བརྒྱབ། དེ་ནས་མགོ་བོ་ཡར་།
བཏེགས་ཏེ་ལྟ་དུས་མདུན་དུ་དགེ་འདུན་པ་ཞིག་གིས་ཞལ་དུ་རས་དཀར་
ལྷབ་མ་གྲུབ་བཞིའི་ཟུར་གཉིས་སུ་སྒྲོག་ཐག་རེ་བཏགས་པ་དེ་རྣ་ཅོག་གི་
ཐོད་ནས་ལྟག་ཁུང་དུ་གྲོལ་མདུད་བརྒྱབ། རས་ཀྱི་གཤམ་ཆ་མོལ་མའི་
འོག་ཏུ་ལྷབ་ལྷུབ་ཀྱིས་འཕྱངས་ཏེ་གསེར་ཀོང་བརྗེ་བ་དང་མཆོད་ཐིགས་
བསྐྱོན་པ་སོགས་ཀྱི་ལས་ལ་བྲེལ་བཞིན་ཡོད་པ་དེ་ལ་ཟླ་ཕུན་གྱིས་ཟོ་ལག་
ཕུལ་བ་དང་། འོད་ཟེར་གྱིས་ “ སྐུ་ཞབས་ལགས། གསེར་ཀོང་ཞིག་
བརྗེ་རོགས་གནང་”ཞུས། ཟླ་ཕུན་ཐུགས་རྗེ་ཆེན་པོ་མཇལ་བ་དང་ཐལ་
མོ་སྦྱར་ཏེ་སྨོན་ལམ་བཏབ། ཐུགས་རྗེ་ཆེན་པོ་ནི་སྤྱན་དཀྱུས་རིང་ཞིང༌།
འཛུམ་མདངས་རབ་ཏུ་རྒྱས་པ། ཞལ་རས་སྟེང་དུ་གསེར་སྦྱངས་བཙོ་
མའི་ཞལ་གསེར་མཐུག་པོར་བསྒྲོན་ཞིང་། དབུ་ལ་རིན་པོ་ཆེའི་ཕྲ་ཡིས་
མཛེས་པར་བརྒྱན་པའི་གསེར་གྱི་དབུ་རྒྱན་གསོལ་ཡོད་པ་དང༌། དབུ་



རྒྱན་གྱི་སྟེང་དུ་དབུ་ མང་པོ་རིམ་པར་བརྩེགས། གཡས་ གཡོན་དུ་སྐུ་
བརྙན་བཞི་ལྔ་ཙམ་བཞུགས། ཟླ་ཕུན་གྱིས་སྨོན་ལམ་བཏབ་ཟིན་པ་དང་།
སྒོ་ནས་ཐོན་པས་འོད་ཟེར་མཇུག་ཏུ་ཡོང་སྟེ་ལག་ཏུ་ཟོ་ལག་ཁྱེར་ནས་“ ཨོ་
ལོ་ཟླ་ཕུན”ཞེས་འབོད་པ་དང་སྦྲགས་ཟླ་ཕུན་ལ་ཟོ་ལག་སྤྲད། “ ཨོ་ལོ།
ད་ལྟ་མཇལ་བ་དེ་ཐུགས་རྗེ་ཆེན་པོ་རང་བྱུང་ལྔ་ལྡན་རེད། དེ་ནི་ཆོས་
རྒྱལ་སྲོང་བཙན་སྒམ་པོའི་ཐུགས་དམ་གྱི་རྟེན་རེད” ཅེས་གནས་བཤད་
བྱས། 191
ཁ་ནས་དམིགས་བརྩེ་མ་དང༌། མ་ཎི་ཡིག་དྲུག རྒྱལ་བའི་་༌་
ཞབས་བརྟན་བཅས་འུར་ཐིང་ངེར་འདོན་ཞིང་། ལག་ཏུ་ཟོ་ལག་དང་།
དངུལ་ཀོང༌། རག་ཀོང་ལས་མར་མེ་འབར་བཞིན་པ་བཅས་འཁྱེར་བའི་
དད་ལྡན་ཚོས་རང་རང་གི་གྲལ་ལ་ཚུལ་མཐུན་གྱིས་ལངས་མཚམས་སུ་མར་
མེ་འཕྲད་རིམ་བཞིན་མཆོད་ཐིགས་ཀྱི་འབྲེལ་བ་རེ་ཞུས། གང་ཙམ་ནས་
ཁོ་གཉིས་རྡོ་སྐས་ཤིག་གི་གཤམ་དུ་སླེབས། ? | དེ་ཡར་འཛེགས་པའི་འགོ་
དེར་སྐུ་བརྙན་མི་ཚད་ལས་ཆེ་ཙམ་ཞིག་བཞིན་རས་འཛུམ་ཞིང་ད་ལྟ་རང་
བཀའ་མོལ་གསུང་མི་ཡོང་ངམ་སྙམ་པ་ཞིག་བཞུགས་ཡོད་པ་དེར་ཟླ་ཕུན་
གྱིས་ཐོད་པ་གཏུགས་ནས་སྔར་བཞིན་སྨོན་ལམ་བརྒྱབ། འོད་ཟེར་གྱིས་
“འདི་རྒྱལ་བ་ཙོང་ཁ་པའི་འདྲ་སྐུ་ང་འདྲ་མ་རེད། དེར་རྒྱལ་བ་ཉིད་
ཀྱིས་རབ་གནས་མཛད་པ་རེད་དཱ་”ཞེས་བཤད་པའི་ཚིག་དེ་ཚོ་གྲལ་མདུན་
དུ་ཡོད་པའི་མི་ཚོས་ཐོས་ཏེ་མིག་ཟུམ་ཟུམ་བྱས། ཟླ་ཕུན་གྱིས་མགོ་བོ་
བཏེགས་ཏེ་ཐོག་གཡབ་འོག་གི་འབུར་རྐོས་སེང་གཟུགས་གི་ངོ་གདོང་དང་།
གཟུགས་དབྱིབས་ཐུན་མོང་མ་ཡིན་པའི་ཁྱད་ཆོས་ལྡན་པ་སྟར་དུ་བསྒྲིགས་
ནས་ཡོད་པ་དེ་དག་ལ་ལྟ་བཞིན་པའི་སྐབས་སུ་རྣ་བར་ཐིང་། ཐིང་ཞེས་
པའི་དྲིལ་བུའི་སྒྲ་ཐོས། ཟླ་ཕུན་གྱིས་འོད་ཟེར་ལ་དྲིལ་སྒྲ་གང་ནས་་་
སྒྲོགས་མིན་སྐད་ཆ་དྲིས་པས་འོད་ཟེར་གྱིས་“ད་ལྟ་གྲགས་པའི་དྲིལ་བུ་དེ་
71



ཚོའི་ནང་ཆོས་རྒྱལ་མེས་དབོན་རྣམ་གསུམ་གྱི་ཡ་གྱལ་མངའ་བདག་ཁྲི་རལ་
པ་ཅན་གྱིས་འུ་ཤང་རྡོ་དཔེ་མེད་བཀྲ་ཤིས་དགེ་འཕེལ་གྱི་གཙུག་ལག་ཁང་
གི་ལུགས་ཕུད་དུ་བཞེངས་པའི་གཅོང་དང༌། སྲས་གུ་རུ་ཆོས་དབང་གིས་
རང་གི་མ་མགོན་མོ་སྐྱིད་ལ་མ་ཎི་སྐུལ་བྱེད་ཀྱི་དྲིལ་བུ་བཅས་ཡོག་རེད།
ཨོ་ལོ། ད་ཇོ་བོའི་སྐུ་མདུན་དུ་སླེབས་གྲབས་འདུག་”ཅེས་ཤོད་མུར་རྡོ་
སྐས་སེའུ་གཅིག་ཙམ་གྱི་མཐོ་ཚད་ལྡན་པའི་སྡིངས་ཆ་སྟག་ཤིང་གི་པང་
གཅལ་བསྒྲིགས་པ་ཞིག་གི་སྟེང་དུ་སླེབས། མི་ཚོས་གྲལ་ལས་ཟུར་དུ་དོན་
ཏེ་པང་གཅལ་ སྟེང་ ཕྱག་འཚལ་ནས་སླར་ཡང་གྲལ་ མཚམས་ སུ་འཛུལ།
ཟླ་ཕུན་གྱིས་ཇོ་བོར་ཕྱོགས་ཏེ་སྐུ་ཕྱག་ལན་གསུམ་ཕུལ་རྗེས་ སྒོར་ཡར་་་་
འཛུལ་བ་དང་མདུན་དུ་སྟེགས་བུ་མཐོ་པོ་ཞིག་བསྒྲིགས་ཡོད་པ་དེའི་སྟེང་
གསེར་ཀོང་དང་དངུལ་ཀོང་ཆེ་ཆུང་སྣ་ཚོགས་སྟར་དུ་ཡོད་པ་དེ་དག་ལས་
མར་མེའི་འོད་མདངས་རབ་ཏུ་འཚེར་ཞིང༌། གསེར་ཏིང་བདུན་ཚར་
གཅིག་ནང་དྲི་བཟང་ཆུས་གཏམས། སྟེང་དུ་ལྟ་ན་སྡུག་པའི་རྒྱ་ཕིབས་
དང་། གཡས་གཡོན་དུ་གཡུ་འབྲུག་ཁ་སྤྲོད་འགྱིངས་པའི་ཚུལ་དུ་གནས་
པའི་བཞུགས་སྒྲོམ་ནང་ཇོ་བོ་རིན་པོ་ཆེའི་བཞིན་རས་ཀྱི་དཀྱིལ་འཁོར་མ་
ལུས་གསེར་སྦྱངས་བཙོ་མས་ཡོངས་སུ་ཁྱབ་པ་ལས་རང་མདངས་མངོན་པ་
དང་། དབུ་ལ་རིན་ཆེན་ས་ལེ་སྦྲམ་གྱི་དབུ་རྒྱན་ཚགས་རིས་ཀྱིས་ཡོངས་
སུ་ཕྱུག་པའི་སྟེང་རིན་པོ་ཆེ་གཡུ་དང༌། བྱུ་རུ། གཟི། མུ་ཏིག རྡོ་
རྗེ་ཕ་ལམ་ལ་སོགས་པའི་ཕྲས་ཁེངས་པ། མགུལ་དུ་སྣ་ཚོགས་ཕྲ་ཡིས་
ལེགས་པར་བརྒྱན་པའི་རིན་ཆེན་དང་པོའི་མགུལ་རྒྱན་གསོལ་ཡོད་པ་དེ་
དག་ལ་མར་མེའི་འོད་མདངས་འཕྲོས་ཏེ་ངོ་མཚར་རྨད་དུ་བྱུང་བའི་དགེ་
མཚན་མ་ལུས་མངོན་པས་མཇལ་བ་ཙམ་གྱིས་དད་པའི་ཀུན་སློང་སྐྱེ་བར་
གྱུར། སྐུ་མདུན་དུ་ཞི་ཞིང་དུལ་བའི་དགེ་སློང་ཞིག་གིས་ཐུགས་རྩེ་གཅིག་
ཏུ་ཁྲུས་གསོལ་གནང་བཞིན་འདུག ཟླ་ཕུན་གྱིས་བཞུགས་སྒྲོམ་ལ་སྐོར་



བ་ནང་བསྐོར་བརྒྱབ་སྟེ་གཡས་གཡོན་གཉིས་ནས་ཇོ་བོའི་ཞབས་པད་ལ་
ཐོད་པ་གཏུགས། མདུན་དུ་སོང་སྟེ་སྐྱར་དུ་ཞལ་མཇལ་ལེགས་པར་ཞུས།
ཞོར་དུ་གཡས་གཡོན་དུ་སྐུ་བརྙན་བཞེངས་སྟབས་སུ་བཞུགས་སྟེ་ཇོ་བོ་ཡིད་
བཞིན་ནོར་བུར་གུས་ཚུལ་སྟོན་ནས་ཡོད་པ་དེ་དག་རེ་རེ་བཞིན་མཇལ།
ལག་པ་བརྐྱངས་ཏེ་སྦར་མོའི་ནང་གུར་གུམ་གྱི་དྲི་ཞིམ་ལྡང་ཞིང་། རོ་
མངར་ལ་བསིལ་བའི་ཁྲུས་ཆབ་གང་ཞུས་ཏེ་ཁ་ལ་འཐུང་བ་དང་ལྷག་མ་
རྣམས་མགོ་ལ་བྱུག དེ་ནས་ཟོ་ལག་ཚུར་བླངས་ཏེ་སྒོར་དོན་ནས་པང་
གཅལ་སྟེང་དུ་སླེབས་པ་དང་སྐྱར་དུ་ཇོ་བོ་རིན་པོ་ཆེར་ཁ་ཕྱོགས་ཏེ་སོར་
མོའི་འདབ་མ་སྙིང་ཁར་རབ་ཏུ་བཀོད། མིག་གཉིས་རྩེ་གཅིག་ཏུ་ཇོ་བོའི་
ཞལ་རས་ལ་མཇལ་ནས་“དྲིན་ཅན་གྱི་པཱ་ལགས་དམ་པ་དེ་དག་པའི་ཞིང་
ཁམས་སུ་སྐྱེ་བ་དང༌། བྱམས་བརྩེ་ལྡན་པའི་ཨ་མ་དང་། སྙིང་ནས་
བརྩེ་བའི་གཅུང་མོ་བཅས་ལུས་སེམས་བདེ་བར་གནས་པར་ཤོག་”ཅེས་
སྨོན་ལམ་རྩེ་ གཅིག་ ཏུ་བརྒྱབ་པ་དང་ཇོ་བོ་རིན་པོ་ཆེས་བྱམས་པ་དང་།
བརྩེ་བ། སྙིང་རྗེའི་རང་བཞིན་དང་ལྡན་པའི་སྤྱན་མདངས་ཕྱུང་བའི་
སྣང་བ་བྱུང་སྟེ་ཁོའི་སེམས་སུ་སྔར་བྱུང་མྱོང་མེད་པའི་བདེ་བ་ཆེན་པོ་ཞིག་
ཐོབ། ཇོ་བོ་རིན་པོ་ཆེར་ཞལ་འཇལ་བློ་ཡིད་ཚིམ་པ་ཞིག་ཞུས་ཏེ་ཁ་ཕར་
བསྐོར་ནས་མུ་མཐུད་བསྐྱོད་པ་ན་གཡས་ཀྱི་སྒྲོམ་སྟེགས་སྟེང་དུ་རིན་ཆེན་
གཉིས་པ་ལས་གྲུབ་པའི་ཏིང་བདུན་སྟར་པ་གཉིས་སུ་བསྒྲིགས་ཡོད་པ་དེ་
དག་རེ་རེའི་ནང་ཡོན་ཆབ་ཆུ་ཟོམ་གང་རེ་ཤོང་མི་ཡོང་ངམ་སྙམ་པ་འདུག་
པ་དེར་ཁོ་ཧ་ལས་ནས་བལྟས་ཏེ་བསྡད། འོད་ཟེར་གྱིས་ཁོའི་ཕུ་ཐུང་
ནས་འཐེན་ཙམ་བྱས་པས་ཁོས་མགྱོགས་པོ་འོད་ཟེར་གྱི་རྗེས་སུ་འབྲངས་ཏེ་
ལྷ་ཁང་རེ་རེ་བཞིན་མཇལ། ཁུག་ཀྱོག་གི་ལྷ་ཁང་ཞིག་ནང་སླེབས་པ་
དང་འོད་ཟེར་གྱིས་ “འདི་བལ་བཟའ་ཁྲི་བཙུན་གྱི་རྟེན་སྐལ་དུ་བསྣམས་
ཕེབས་པའི་བྱམས་པ་ཆོས་འཁོར་མ་རེད། སྐུ་འདི་རྒྱལ་པོ་ཀྲི་ཀྲིའི་སྐབས་
73



སུ་བཞེངས་ནས་སངས་རྒྱས་འོད་སྲུང་གིས་རབ་གནས་མཛད་པ་དེ་རེད།
དཱ”ཞེས་རྒྱལ་བ་བྱམས་པའི་སྐུ་བརྙན་ཞིག་འདུག་པ་དེར་གནས་བཤད།
བྱས། ཟླ་ ཕུན་ གྱིས་ཞལ་མཇལ་ལེགས་པར་ཞུས་ཏེ་ ཐོད་པ་གཏུགས།
མཐའ་མཇུག་གི་ལྷ་ཁང་དེར་སླེབས་པ་དང་འོད་ཟེར་གྱིས་“འདིའི་ནང་
པུར་རྒྱལ་དུས་ཀྱི་ཆོས་རྒྱལ་དང་། རྒྱ་བཟའ་ཀོང་ཇོ། བལ་བཟའ་ཁྲི་
བཙུན། བློན་པོ་མགར་སྟོང་བཙན། བོད་ཀྱི་ཡི་གེའི་བྱེད་པོ་ཐོན་མི་
སམ་བྷོ་ཊ་བཅས་རེད” ཅེས་བཤད། དེ་ནས་དཀྱིལ་འཁོར་མཐིལ་དུ་
བཞུགས་པའི་རྗེ་བཙུན་བྱམས་པ་མགོན་པོའི་སྣང་བརྙན་དང་མཐའ་སྐོར་
གྱི་ཤིང་སྒྲོམ་ནང་བཞུགས་པའི་སངས་རྒྱས་སྟོང་སྐུ་རྣམས་མཇལ་ཏེ་སྒོར་
དོན། ཁ་བྱང་དུ་ཕྱོགས་ནས་གོམ་པ་བཅུ་གྲངས་སྤོས་པ་དང་སྒྲོལ་མ་ལྷ་
ཁང་དུ་སླེབས། དེར་དགེ་འདུན་བཞི་ལྔ་ཙམ་གྱིས་སྒྲོལ་མ་འུར་ཐིང་ངེར་
འདོན་བཞིན་འདུག་ལ་སྐུ་ཡོན་འབུལ་མཁན་ཡང་མང་པོ་འདུག་ ལྷ་
ཁང་དེའི་རྟེན་གྱི་གཙོ་བོ་རྗེ་བཙུན་སྒྲོལ་མ་ཡིན་ཞིང་། འོད་ཟེར་གྱིས་
“སྐུ་འདི་རང་བྱོན་རེད་”ཅེས་བཤད་པ་དང་ཟླ་ཕུན་གྱི་བློ་ལ་དངོས་གནས།
མ་བཅོས་ལྷུན་གྱིས་གྲུབ་པ་ཞིག་རང་འདུག་སྙམ་པ་བྱུང་། སྒྲོལ་མ་ལྷ་
ཁང་ གི་ སྒོ་ནས་ ཐོན་ པ་ དང༌ གཙུག་ ལག་ ཁང་ གི་ ནང་ སྐོར་ དུ་ སླེབས།
ནང་སྐོར་གྱི་ཁོར་མོ་ཡུག་ཏུ་མ་ཎི་ལག་སྐོར་བསྒྲིགས་ཡོད་པ་དང༌། རྩིག་
ལྡེབས་སུ་སངས་རྒྱས་ཀྱི་འཁྲུངས་རབས་རྟོགས་བརྗོད་དཔག་བསམ་འཁྲི་
ཤིང་གི་ནང་དོན་མཚོན་པའི་ལྡེབས་རིས་བྲིས་འདུག གཙུག་ལག་ཁང་
གི་ཕྱོགས་བཞི་ལ་སྒོ་བཞི། སྟེང་ཤོད་བར་གསུམ་གྱི་བཟོ་སྐྲུན་གྱི་བཀོད་
པ་གྲ་རྒྱས་ཕུན་སུམ་ཚོགས་པ། ལྷ་ཁང་སོ་སོར་བཞུགས་པའི་རྟེན་བྱིན་
རླབས་ཆེ་བས་ཟླ་ཕུན་དང་འདྲ་བའི་དད་ལྡན་སྐྱེ་བོ་མང་པོའི་ཡིད་ལ་བག་
ཆགས་གཏིང་ཟབ་པོ་འཇོག་གི་ཡོད། དེ་
༡ : ཟླ་ཕུན་སྡོད་གནས་ སུ་འབྱོར་རྗེས། ཁོའི་འདྲེན་བྱེད་ལམ་དུ་
74



སངས་རྒྱས་ཀྱི་སྐུ་བརྙན་དེ་དག་ལྷང་ལྷང་དུ་མངོན་པ་ནི་ཞི་བ་རྣམས་ཀྱི་
བཞིན་ནས་སྙིང་རྗེའི་རང་མདངས་ཕྱུང་ཞིང་། སྤྱན་གཉིས་ལས་བརྩེ་
བའི་དགོངས་པ་མཚོན་པ། བཞུགས་སྟངས་དང་ཕྱག་རྒྱ་སོགས་ནས་
ཐམས་ཅད་མཁྱེན་པའི་རང་རྟགས་མངོན་པ་ལ་ཞི་ཞིང་དུལ་བའི་ཉམས་
དང༌ལྡན།། ཁྲོ་བོ་ རྣམས་ ནི་ ལ་ ལ་ དབུ་ སྐྲ་ རལ་ པའི་ ཐོར་ ལྕོག་ དང་།
གྱེན་དུ་ཟིང་བ། སྨིན་མ་དང་སྨ་ར་མེ་ལྟར་འབར་ཞིང༌། ལསྤྱན་ཁྲོ་
ཚུགས་སུ་གཟིགས་པ། ཞལ་གདངས་ནས་མཆེ་བ་གཙིགས་པ། ཡང་
ན་ཡས་སོས་མས་མཆུ་མནན་པ། ཕྱག་ཏུ་རྡོ་རྗེ་བཟུང་ནས་ནམ་མཁར་
འཕྱར་བ་སོགས་ཁྲོ་བོའི་ཉམས་ཡོངས་སུ་སྟོན་པ་ཤ་སྟག་འདུག ཁོའི་
ཡིད་ལ་དོ་སྣང་ཆེས་ཆེར་བྱུང་བ་ནི་ལྷ་ཁང་སོ་སོའི་ནང་མིའི་སྐེད་སྐབས་
གྲོལ་བའི་མཐོ་ཚད་ལྡན་པའི་རྡོ་ཀོང་ངམ་ཡང་ན་ཟངས་རག་ལུགས་སུ་
བླུགས་པའི་མཆོད་ཀོང་སྒོར་མོ་དང་གྲུ་བཞི་ནར་མོ་པ་ཧ་ཅང་ཆེ་བ་དེ་དག་
མར་ཁུས་བཀང་སྟེ་དཀྱིལ་ལ་སྡོང་རས་ སྦོམ་པོ་གཉིས་གསུམ་ བཞི་ལྔ་་་
བཙུགས་པ་ལ་མར་མེ་འབར་ཏེ་དཀར་ཁུང་ཀྲད་སྒོར་གྱི་འཁོར་རྒྱ་ཙམ་
ཡང་མཐོང་རྒྱུ་མེད་ཅིང་སྲུབས་ཀ་འོད་ཟེར་གྱི་མདའ་མོ་ཙམ་ཡང་ཤོང་ས་
མེད་པའི་བྲག་གི་ཁུག་པར་འཛུལ་བ་ལྟ་བུའི་ལྷ་ཁང་ནང་འོད་སྣང་གིས་
ཁེངས་ཏེ་ཀུན་གསལ་བར་གྱུར་བ་མ་ཟད། དེ་ན་དྲོ་སྐྱིད་དང་འདུ་ལོང་།
ལྷད་མེད་པའི་ དད་མོས་ཀྱི་རྣམ་པས་སྒོ་ཀུན་ཁྱབ་པར་འདུག་པ་དེའོ།
དེའི་མཚམས་སུ་ཟླ་ཕུན་གྱི་མིག་མདུན་དུ་ཨ་མ་དང་གཅུང་མོའི་ངོ་རིས་
གསལ་ལྷང་ངེར་འཁོར་ཏེ་ངས་ཟ་མཁས་འཐུང་མཁས་ཀྱིས་དཀའ་བ་སྤྱད་
དེ་ཨ་མ་དང་གཅུང་མོ་གཉིས་ངེས་པར་དུ་ལྷ་སར་ཐེངས་གཅིག་འཁྲིད་
ཐུབ་པ་བྱེད་ཀྱི་ཡིན། ཨ་མས་ཇོ་བོ་ཡིད་བཞིན་ནོར་བུས་གཙོ་བོ་བྱས་
པའི་སངས་རྒྱས་ཀྱི་སྐུ་བརྙན་དེ་དག་མཇལ་ན་དངོས་འབྲེལ་དགའ་སྤྲོ་
བརྗོད་ལས་འདས་པ་སྐྱེ་རྒྱུ་ཤོད་མི་དགོས་པ་ཞིག་རེད་ཨཱ་སྙམ་པའི་སྐབས་



སུ་ཕྱི་ནས་རྡོག་སྒྲ་དང་བཅས་ཨ་ཇོ་གཉིས་སླེབས། ཟླ་ ཕུན་ལམ་སེང་
ཡར་ལངས་ནས་ཁོ་གཉིས་ལ་ཇ་གང་རེ་བླུགས་པས་དོན་གྲུབ་ཀྱིས་ཞྭ་ཕུད་
དེ་གདན་སྟེང་དུ་བཞག་ནས་མགོ་བོ་འཕུར་བཞིན། སཨོ་ལོ་ཁྱོད་དེ་རིང་
འཁྱམས་ཕྱིན་པས་”ཟེར། ཟླ་ཕུན་གྱིས་ཕར་ལྟ་སྐབས་དོན་གྲུབ་ཀྱི་མིག་
རྩ་དམར་ཞིང་ངོ་མདངས་སྨུག་པོར་གྱུར་པ་དེ་མཐོང་སྟེ་ཁོ་ར་བཟི་བ་ཤེས་
ནས་འཛུམ་དམུལ་ཙམ་གྱིས་“དེ་རིང་བདག་ཉིན་གང་བསྡད་བསྡད་པ་
ཡིན་”ཟེར་ལན་བརྒྱབ་པས་དོན་གྲུབ་ཀྱིས་བསྡིགས་ཏེ། “ཁོ་རེ་ཡག་པོ་
མ་བྱས་ན་བཟོ་ཏ་སྤྲོད་རྒྱུ་འཁེལ་ཡོང་དཱ་”ཟེར། ཟླ་ཕུན་བོང་བུ་བ་བྱས་
ནས་ད་བར་དོན་གྲུབ་ཀྱིས་ཁོང་ཁྲོ་དེ་འདྲ་བྱེད་པ་མཐོང་བ་དང་པོ་ཡིན་
པས་ཧ་ལས་དེ་ཁོའི་ངོ་གདོང་ལ་བལྟས་ནས་སྡོད་པའི་སྐབས་སུ་ཕུར་བུས་
ཟླ་ཕུན་གྱི་ཕྱུ་པའི་ཐུ་ལ་ནས་འཐེན་ཙམ་བྱས་ཏེ་ཁ་ཡ་མི་བྱེད་ རྒྱུའི་ཚུལ་
བསྟན། ཟླ་ཕུན་གྱིས་ཕུར་བུའི་ཁ་ལ་ཉན་ཏེ་ཁུ་སིམ་མེར་ཉལ་ནས་་་
བསྡད། སངས་ཞོགས་ཇ་བཏུང་རྗེས་ཨ་ཇོ་གཉིས་འཆར་ཅན་ལྟར་ཕྱི་རུ་
བལ་ བདལ་འཚོལ་དུ་ཕྱིན། ་ཟླ་ ཕུན་གདན་ཐོག་ཏུ་བསྡད་དེ་ཁ་ སའི་
གནས་ཚུལ་བསམ་བློ་འཁོར་ནས་སེམས་ནང་ཁོང་ཁྲོ་མེ་ལྟར་འབར་ནའང་
བཟོད་སྒོམ་བྱས་ཏེ་ཚང་མའི་དོན་དུ་ཉོ་ཆ་ཕྲན་བུ་མ་བརྒྱབ་ན་མི་འགྲིག་
སྙམ་ནས་ཕྱིར་ཐོན། འོང་སྟོད་གཞིས་ཀར་སླེབས་པ་དང་ཁམས་པ་ཇ་
ཚོང་བའི་ས་ནས་ཀོ་ཇ་ནོར་བུ་མེ་འབར་དང༌། རིག་འཛིན་རྡོ་རྗེ། མི་
ཚེ་རིང་། ཅན་ཤེར། ཁ་བཏགས་ཆེན་མཛོད་དང༌། ཟུབ་ཕྱི་བཅས་
ཉོས་ནས་ཁྲོམ་གཞུང་དུ་ཡོང་བའི་སྐབས་སུ་ཁྲོམ་སྟེགས་ཞིག་ལ་རག་གི་ཞུ་
མར་སྟེགས་རང་འགྲིག་ཅན་ཞབས་ར་མཛེས་ལ་ཀ་བ་མཛུབ་མོའི་ཕྲ་སྦོམ་
ལྡན་པར་སྨྱུག་ཚིགས་ཀྱི་རི་མོས་མཛེས་པར་བྱས་ཤིང་། ཞུ་ཏིང་དབྱིབས་
སྒོར་ལ་སྡོང་རས་བཏོན་སའི་ཤུར་ཁ་ཆུང་ཆུང་ཡོད་པ། ལག་འཇུ་ནགས་
བྱི་ཡི་མཇུག་མ་ལྟ་བུ་ཕར་བལྟས་ཚེ་བཟོ་དབྱིབས་ཧ་ཅང་མཛེས་པོ་ཡོད་པ་



དེ་འདྲ་ཞིག་བཏོན་ཡོད་པ་དེ་མཐོང་སྟེ་ སེམས་ སུ་ སྐྱོ་སྣང་སྟེར་མཁན་
ལྕགས་ཞུ་མཆུ་རིང་དེའི་ཚབ་ཏུ་ཅོག་ཙེའི་སྟེང་ཞུ་མར་དེ་བཞག་ན་ཁྱིམ་གྱི་
ཁང་ གོག་ དེ་ ཡང་ མཛེས་ སུ་ འགྲོ་བ་ འདུག་ སྙམ་ ནས་ རག་ ཞུ་ དེ་ ཉོས།
སྡོད་ཤག་ཏུ་འབྱོར་ཏེ་གང་ཙམ་སོང་རྗེས་ཨ་ཇོ་གཉིས་ཀྱང་སླེབས་ཏེ་དོན་
གྲུབ་ཀྱིས་སྒོ་འཛུལ་མ་ཐག་ “ བལ་བདལ་ རག་བྱུང་། སང་ཉིན་རྩིས་ས
བླངས་ཏེ། གནངས་ཉིན་སྔ་པོ་ནས་ཐོན་དགོས་”ཞེས་བཤད། དོན་
གྲུབ་ཀྱིས་ཇ་འཐུང་བཞིན་ཟླ་ཕུན་གྱིས་ཉོས་པའི་ཅ་ལག་ལ་བལྟས་ཏེ་“ ཨོ་
ལོ། དེ་ཚོ་སུའི་རེད་དམ་”ཞེས་དྲིས། ཟླ་ཕུན་གྱིས་སྤྱི་པའི་ཉོ་ཆ་ཡིན་
པ་དང་། དངུལ་ག་ཚོད་ཐོབ་མིན་གསལ་བཤད་བྱས་པས་དོན་གྲུབ་ཀྱིས་
“ བོང་བུར་ཁལ་ལྕི་བའི་ཐོག་སྟེང་རྩེག་འདི་འདྲ་མང་པོ་བསྐུར་ན་འགྲིག་
ཨེ་ཡོང་”ཞེས་བཤད། ཕུར་བུས་“འདི་ང་རང་ཚོ་སྤྱི་པའི་ཡིན་ཙང་ཐེག་
པ་བྱ་རྒྱུ་རེད”ཟེར། ཟླ་ཕུན་གྱིས་“འོ་ན་བལ་རྒྱབ་གཅིག་མ་བླངས་པར་
ཅ་ལག་འདི་དག་བཀལ་ནས་དེའི་བདལ་དངུལ་སྤྱི་དངུལ་ནས་ལྗགས་རྩིས་
ཞུས་ན་”ཞེས་བཤད། དོན་གྲུབ་ཀྱིས་“ ཕག་རིའི་གནས་མོ་ལགས་ཀྱི་ཇ་
རིལ་དོ་པོ་གཅིག་གི་རིན་དེ་ད་ལྟ་ཁྱོད་རའི་སྦ་ཁུག་ནང་ཡོད་རེད་”ཅེས་
བཤད་པས་ཕུར་བུས་“ད་ཨ་ཇོ་རྙོག་དྲ་མ་ཤོད། དེ་ཚོ་མོ་ལོས་ཁུངས་
བསྐུལ་གྱི་རེད་”ཅེས་བཤད། དོན་གྲུབ་ཀྱིས་ཟླ་ཕུན་ལ་ལྟ་བཞིན་བསྡད།
ཟླ་ཕུན་གྱིས་སྐད་ཆ་དེ་ཐོས་པ་དང་ལམ་སེང་སྒོ་ནས་དོན་ཏེ་བོང་བུར་
གཟན་པ་སྟེར་དུ་ཕྱིན་པས་ཐོག་ཁའི་སྒེའུ་ཁུང་ནས་འོད་ཟེར་གྱིས་“ཁྱོད་
ཚོ་ ག་དུས་ཐོན་མཁན་ཡིན་ནམ་”ཞེས་དྲིས། ཟླ་ ཕུན་གྱིས་ “ གནངས་
ཉིན་ཐོན་རྒྱུ་རེད་འདུག་”ཅེས་བཤད་པས་ཡུད་ཙམ་ནས་འོད་ཟེར་དེར་
ཡོང་སྟེ་མཆན་ཁུང་འོག་ནས་གོས་ཐུང་གཅིག་དང་སྟོད་ཐུང་གཅིག་བཏོན།
ནས་“ ཟླ་ཕུན། དེང་སང་དགུན་ཁ་གནམ་གྲང་སྒང་རེད། ངས་སྐུ་ངོ་
ཞབས་སྡོད་སྐུ་ཞབས་ལ་གོས་ཐུང་འདི་གསོལ་རས་ཞུས་པ་ཡིན། 1:|: སྣམ་



བུའི་སྟོད་ཐུང་འདི་ང་ལ་མཁོ་བ་མི་འདུག འདི་ཚོ་ཁྱོད་གྱོན་ཞིག་”ཅེས་
བཤད། ཟླ་ཕུན་གྱིས་ མ་ཇོ་དྲིན་ཆེན། ཁྱེད་ཀྱི་བཀའ་དྲིན་ངས་ནམ་
ཡང་བརྗེད་མི་ཐུབ་”ཅེས་བཤད། འོད་ཟེར་གྱིས་ཁོ་ལ་ལས་ཀ་ཧུར་ཐག་
བྱེད་དགོས་པ་དང༌། ཨ་མར་གང་ཡག་བྱེད་དགོས་པ་བཅས་ཀྱི་བསླབ་
བྱ་བྱས་ཏེ་ཕྱིར་བསྐྱོད། དོན་གྲུབ་ཀྱིས་ཚུལ་དེ་དག་མཐོང་ནས་སེམས་སུ་
སྒྲ་འཛིན་སྔོན་སྐྱེས་ཀྱི་རྣ་བ་ལས། རྗེས་སྐྱེས་ཀྱི་རྭ་ཅོ་བཙན་ཞེས་པ་ནི་
དངོས་འབྲེལ་ རང་རེད། ང་རང་ལོ་མང་པོ་བོང་བུའི་རྗེས་སུ་ཕྱིན་ཏེ་
གཟིམ་ཤག་གི་ཞབས་ཕྱི་ཞུས་པ་ཡིན་ཏེ་འདི་གའི་དཔོན་གཡོག་གི་མིག།
ནང་ཟླ་ཕུན་ཁོ་མ་གཏོགས་མི་འདུག་སྙམ་སྟེ་ཡིད་མུག་པོར་གྱུར། །
དགུན་ཁ་གྲང་ངད་ཤིན་ཏུ་ཆེ་བས་གམ་པ་ལའི་ལ་རྩེར་རླུང་བུས་ཁ་
དེད་དེ་ལམ་ཆུང་ཀྱག་ཀྱོག་དེའང་མཐོང་དཀའ་བར་གྱུར། བོང་བུ་ཤེད།
སྐྱོ་བ་རྣམས་ཁ་ནས་རླངས་པ་འཕྱུར་ཞིང་། གོམ་པ་རེ་རེ་སྤོ་བར་འདར་
སིག་ཤོར་བ་དང༌། ལ་ལས་ལམ་སྟེང་ཉལ་ནས་བསྡད། བོང་བུ་བ་མི་
གསུམ་པོས་བྲེལ་བྲེལ་འཚུབ་འཚུབ་ངང་བོང་བུ་བསླངས་པ་དང༌་ ཁལ་་
འགེལ་ བ་ སོགས་ཀྱི་ལས་ཀ་བྱས་ཏེ་རེ་ཞིག་ སྐོམ་ པ་ དང༌། །ལྟོགས་པ།
ལུས་ཀྱི་ངལ་དུབ་ སོགས་ གཏིང་བརྗེད་དུ་ཕྱིན། མཐར་ཉི་མ་བཞུད་
མཚམས་སུ་ལ་གཤམ་དུ་སླེབས་ནས་དེ་ནུབ་གྲ་ལུང་དུ་བསྡད། གནས་
ཚང་དུ་སླེབས་པ་དང་ཁལ་ཕབ་སྟེ་ཟླ་ཕུན་གྱིས་བོང་བུར་གཟན་པ་དང་ཆུ་
ལྡུར་སྟེར། ཨ་ཇོ་གཉིས་པོ་སྦུག་ཏུ་འཛུལ་ནས་ཇ་བསྐོལ། ། ཁོང་གསུམ་
པོས་ ཇ་བཏུངས། ལྟོ་ བཟས་ ཏེ་གཞི་ནས་ལུས་ ལ་ དྲོད་ཁུག་པ་དང༌།
ངལ་དུབ་ཀྱིས་ལུས་པོ་ལྗིད་པོར་གྱུར་ཏེ་ཉལ་རྒྱུར་བྲེལ། ཟླ་ ཕུན་གྱིས་
ཁུག་མ་ཁྱེར་ཏེ་ཕྱིར་ཐོན་ནས་དེ་སྔ་སྡོད་མྱོང་སའི་གནས་ཚང་གི་བདག་
པོར་སྟོང་མིན་ལགས་རྟགས་རེ་སྤྲད་དེ་མཚམས་ཞུ་བྱས་པས་གནས་ཚང་
བདག་པོ་ཚོས་ཟླ་ཕུན་ལ་དགའ་ཚོར་ཆེན་པོས་སྣེ་ལེན་བྱས། ཁོང་གསུམ་
78



པོ་ཉིན་བཅུ་ལྷག་གྲང་ངད་ཤིན་ཏུ་ཆེ་བའི་ལ་དང་ཀླུང་འགྲིམས་ཏེ་མཐར་
ཕག་རིར་འབྱོར། ཉིན་དེར་ནམ་མཁའ་ནས་བྱ་སྒྲོ་ཁྲི་འབུམ་ས་སྟེང་དུ་
འབབ་པ་དང་འདྲ་བའི་ཁ་བའི་འདབ་མ་དཀར་པོས་ས་དང་ནམ་མཁའ་
ཡུག་གཅིག་ཏུ་སྦྲེལ། ཕག་རིའི་རི་ཀླུང་ཐམས་ཅད་རིན་ཆེན་གཉིས་པས་
ཡོངས་ སུ་ བཏུམས་ ཏེ་ དངུལ་ ལས་ གྲུབ་ པའི་ འཇིག་ རྟེན་ ཞིག་ ཏུ་ གྱུར། །
གྲོང་ནང་གི་ཁང་པ་ཧ་ལམ་ས་ལ་དིམ་ནས་མི་སྣང་བའི་གནས་ སུ་ལྷུང་།
དེའི་ཁྲོད་ནས་དུ་བ་སྔོ་ལྷོག་ལྷོག་ཞིག་ནམ་མཁར་འཕྱུར་བཞིན་ཡོད་པའི་
ཁང་ཆུང་འདོམ་གང་གྲུ་བཞི་ཞིག་གི་དཀྱིལ་དུ་རྫ་ལ་བཏང་སྟེ་མེ་དམར་
ཕྱུར་རེར་འབར་བ་པཎ་། སྟེང་དུ་ ཧ་ ཡང་བཀབ་པའི་ནང་ནས་ ཇ་་་
འཁོལ་བའི་སྒྲ་གྲགས་བཞིན་པ་དེར་བོང་བུ་བ་གསུམ་པོ་མཐའ་ནས་སྐོར་
ཏེ་བསྡད་ཡོད། ཟླ་ཕུན་གྱིས་རྫ་ལའི་ནང་ལྕི་བ་མེ་ཁྱེམ་གང་བུད། ཧ་
ཡང་ཁ་ཕྱེ་ནས་ཇི་ལ་ལྟ་བཞིན་པའི་སྐབས་དེར་གནས་མོ་ཡར་འཛུལ་ཡོང་།
དོན་གྲུབ་ཀྱིས་ལམ་སེང་ཡར་ལངས་གྲབས་བྱས་པས་གནས་མོས་“གནམ་
དེར་བལྟས་ན་གངས་ཉིན་ཤས་འབབ་ཐག་ཆོད་པ་མི་འདུག་......”ཅེས་
བཤད། ཟླ་ཕུན་གྱིས་ཁུག་མ་ཚུར་བླངས་ཏེ་ཇ་ཅན་ཤེར་བག་ཆུང་གཅིག་
བཏོན་ནས་གནས་མོར་སྤྲད་དེ་“གནས་མོ་ལགས། བདག་གིས་འདིར་
སྟོང་མིན་ཙམ་ ཞིག་ ཡོད་པས་བཞེས་རོགས་གནང་” ཞེས་བཤད་པར་་་་་
གནས་མོས་འཛུམ་བཞིན་དུ་“ མོ་ལོ། ། འདི་འདྲ་བྱེད་མི་དགོས། ང་ཚོ་
ངོ་ཤེས་རྙིང་པ་རེད་པཱ།” “ བདག་གི་ སེམས་པའི་མཚོན་བྱེད་ཙམ་ ཡིན།
འདི་བཞེས་རོགས་གནང་” ཞེས་བཤད། གནས་མོས་ “ཁྱོད་ཚོར་གང་
དགོས་ནའང་ང་ལ་ལབ་རྐྱང་གྱིས་ཤོག ཉིན་ཤས་ཐོན་ཐུབ་ཀྱི་མ་རེད།
སེམས་འཚབ་མ་བྱེད་”ཅེས་བཤད་དེ་གནས་མོ་ཇ་བག་ཆུང་ཁུར་ནས་ཕྱིར་
དང་།
ཉིན་དགུ་བསྟུད་མར་ཁ་བ་བབ་ནས་ཧ་ལམ་ཁང་པ་ཡང་ཁ་བའི་



འོག་ཏུ་ནུབ་གྲབས་བྱེད་ཀྱི་འདུག ཉིན་ལྟར་ཞོགས་པ་ཡར་ལངས་ཏེ།
སྒེའུ་ཁུང་མདུན་གྱི་ཁ་བའི་ཕུང་པོ་བཤངས་དགོས། རི་དང་སྤང་སྟེང་དུ་
འཚོ་བའི་འདབ་ཆགས་བྱིའུ་རྣམས་ཀྱང་གྲང་ངད་ལ་བཟོད་མི་ཐུབ་པ་
དང་། ཟས་རྙེད་དཀའ་བའི་རྐྱེན་གྱིས་ཁང་པའི་ཐོག་ཁུང་དང་སྒེའུ་ཁུང་
ནས་ སྦུག་ཏུ་འཛུལ་ཏེ་མི་ལ་ཞེད་སྣང་ཡང་མི་བྱེད། ཉིན་ བཅུ་ པར་་་
གངས་ ཐག་ཆོད་དེ་ནམ་མཁའ་སྔོ་སིང་སིང་གི་དཀྱིལ་ནས་ཉི་མའི་འོད།
ཟེར་སེར་ལྷག་ལྷག་ཅིག་ས་གཞིར་འཕྲོས། མི་ཚང་མ་ཁང་པའི་སྦུག་ནས་
ཕྱིར་དོན་ཏེ་ཞལ་ངོ་འཛུམ་བཞིན་ཉི་མའི་དྲོད་ལ་ལོངས་སྤྱོད་བྱས། བོང་
བུ་བ་གསུམ་པོ་སེམས་རབ་ཏུ་འཚབ་ནས་གནས་མོར་བལ་བདལ་ཡོད་མེད་
སྐད་ཆ་དྲིས་པས་གནས་མོས་“བལ་བདལ་སེམས་ཁྲལ་མི་དགོས། ངས་
ཁས་བླངས་ཆོག ཡིན་ནའི་ཁྱོད་ཚོ་སྔོན་ལ་ཐོན་ན་འགྲོ་ལམ་ཁ་བས་
བཀག་སྟེ་ཐར་གྱི་མ་རེད། དེ་ལས་དྲེལ་པ་འགའ་ཤས་སྔོན་ལ་བཏང་
ནས་ལམ་བཤངས་བརྒྱབ་རྗེས་ཁྱོད་ཚོ་ཐོན་ན་དགའ། བྲེལ་བ་མ་བྱེད།
ཉིན་ཤས་བསྡད་ན་དགའ་ཡི་རེད་”ཅེས་བཤད། གནས་མོས་བཤད་པ་
དེ་བདེན་ནོ་སྙམ་ནས་ཁོང་གསུམ་པོ་སྐྱར་དུ་ཕག་རིར་ཉིན་བདུན་བསྡད།
དེའི་རིང་ལ་ཟླ་ཕུན་གྱིས་སྤྱི་པའི་ཞོར་ཚོང་རྣམས་རྩིས་གསལ་པོ་བརྒྱབ་སྟེ་
མི་རེར་ཁེ་བཟང་དངུལ་ཀྲམ་རྡོ་ལྔ་ལྷག་ཙམ་བྱུང་བ་དེ་དག་སོ་སོའི་ལག་ཏུ་
སྤྲད། སྐྱར་དུ་གནས་མོའི་ས་ནས་ཇ་རིལ་དོ་པོ་གཅིག་ཉོས་པ་དེ་ཕུར་བུ་
དང་ཟླ་ཕུན་གཉིས་ཀྱི་སྟེང་རྩེགས་སུ་བཀལ། དོན་གྲུབ་ལག་ཏུ་དངུལ་
ཀྲམ་རྡོ་ལྔ་ལྷག་བྱུང་བ་དེ་ཁོ་བོང་བུ་བ་བྱས་ནས་ལོ་མང་པོ་སོང་བའི་ནང་
ཐེངས་དང་པོ་ཡིན་པས་སེམས་གཏིང་དུ་དགའ་ཚོར་ཆེན་པོ་བྱུང་། ཡིན་
ནའང་ཁོས་ཕྱི་ཚུལ་རྣམ་འགྱུར་སྔར་བཞིན་སྒམ་པོ་བསྟན། ཉིན་ལྔ་ཙམ་
གངས་ལམ་འགྲིམས་ཏེ་གཞི་ནས་གངས་རོར་སླེབས། ཨ་མ་དང་ཨ་ཞང་
ལགས་ཀྱིས་ཟླ་ཕུན་ཁྱིམ་དུ་བསུས་ནས་ཇ་བླུགས་པ་དང༌། ཨ་མས་མིག་
8o



ཆུ་ཕྲུམ་ཕྲུམ་དུ་བཏང་སྟེ་བུའི་གདོང་ལ་ཞིབ་མོར་བལྟས། ་ཨ་ཞང་ལགས་
ཀྱིས་འཛུམ་པའི་ངང་“ མོ་ལོ་བདེ་འབྱོར་བྱུང་བར་དུས་ན་ག་ནས་འགྲིག་
མོ་ལོ་གྲོད་པ་ལྟོགས་ཡོད་ཀྱི་རེད། ཁོ་ལ་སྤགས་རྒྱོབ་”ཅེས་བཤད་པ་དང་
ཨ་མས་བྲེལ་བྲེལ་འཚུབ་འཚུབ་ངང་ཟླ་ཕུན་ལ་སྤགས་བརྒྱབ། ཟླ་ཕུན་
གྱིས་སྤགས་གཡོ་བཞིན་ཨ་མའི་གདོང་ལ་བལྟས་ཏེ་“ ཨ་མ་ལུས་པོ་བདེ་པོ་
ཨེ་བྱུང་”ཞེས་དྲིས་པ་དང་ཨ་མས་བུའི་འགྲམ་དུ་བསྡད་དེ་དགོད་འཚེར་
འཚེར་ངང་“ ཨ་མ་བདེ་པོ་ཡིན།” * ཨ་མ། གཅུང་མོ་སླེབས་གྲབས་ཨེ་
ཡོད་” ཅེས་ འདྲི་ བཞིན་ པའི་ སྐབས་ སུ་ གཅུང་ མོ་ སྒོ་ ནས་ འཛུལ་ ཡོང༌།
གཅུང་མོས་ཟླ་ཕུན་གྱི་འགྲམ་དུ་བསྡད་དེ་སཾ ཨ་ཇོ་......”ཞེས་བཤད་པ་
དང་མིག་ནང་མཆི་ཞག་འཁོར་ནས་མགོ་བོ་སྒུར་རེར་བསྡད། ཟླ་ཕུན་
གྱིས་“ གཅུང་མོ་ཕན་ཐོགས། བདག་གི་ཁུག་མའི་ནང་མར་དང་ཇ་ཡོད།
སྔོན་ལ་ཇ་སྲུབ་མ་ཞིམ་པོ་ཞིག་བཟོས་དང་”ཞེས་བཤད་པས་གཅུང་མོས་
ཁུག་མ་བླངས་ཏེ་ཇ་མར་བཏོན་ནས་ཇ་བཟོ་རྩིས་བྱས། . ཨ་ཞང་ལགས་
དང་ཟླ་ཕུན་གཉིས་ལམ་བར་གྱི་གནས་ཚུལ་གླེང་བཞིན་སྡོད་པའི་སྐབས་སུ་
གཅུང་མོས་ཁོག་ལྡིར་ཁྱེར་ནས་ནང་མི་ཚང་མར་ཇ་བླུགས། ནང་མི་བཞི་
པོ་དགའ་ཚོར་ཆེར་སྐྱེས་ཀྱིས་ཅོག་ཙེའི་མཐའ་རུ་སྒོར་ནས་ཇ་འཐུང་བཞིན་
ཟླ་ཕུན་གྱི་སྐད་ཆ་ཉན་ནས་བསྡད། ས་གཞི་མུན་པས་བསྒྲིབས་པ་དང་
ཨ་ མས་ ཞུ་ མར་ མཆུ་ རིང་ དེ་ སྤར་རྩིས་ བྱས་ པས་ ཟླ་ ཕུན་གྱིས་ “ ཨ་ མ།
ངས་ཞུ་སྟེགས་རང་འགྲིག་ཅིག་ལྷ་ས་ནས་ཉོས་ཡོད། དོ་དགོང་འདི་སྤོར་
དང་”ཞེས་བཤད་པ་དང་ཁུག་མའི་ནང་ནས་ཞུ་སྟེགས་བཏོན། ཨ་ཞང་
ལགས་དང༌། ཨ་མ། གཅུང་མོ་བཅས་ཞུ་སྟེགས་ལ་མིག་ཧྲིག་ཧྲིག་
བལྟས་ནས་ཧ་ལས། – ཨ་མས་ཞུ་ཏིང་ནང་སྣུམ་བླུགས་ཏེ་སྡོང་ཤིང་ལ་མེ་
སྤར། ་ཞུ་མར་གྱི་འོད་སྣང་ནང་མི་བཞི་པོའི་ངོ་གདོང་སྟེང་དུ་འཕྲོས་ཏེ་
ཚང་མའི་གདོང་ནས་དགའ་ཚོར་གྱི་འཛུམ་མདངས་ཕྱུང༌། གཅུང་མོས་



ཟླ་ ཕུན་གྱིས་འཁྱེར་ཡོང་བའི་ལུག་ཤ་ཐུག་སྡོར་རྫོབ་རྫོབ་ཅིག་བརྒྱབ་སྟེ་
ཐུག་པ་ཞིག་བསྐོལ་ནས་ནང་མི་བཞི་པོ་ཞུ་མར་གསར་པའི་འོད་སྣང་ཁྲོད་
དུ་ཐུག་པ་འཐུང་བཞིན་གླེང་མོལ་བྱས་ནས་ དྲོ་སྐྱིད་ཀྱི་དཔལ་གྱིས་ཁང་
ཆུང་དེ་ཁེངས་པར་གྱུར། ། ༡༢:༡ བྱ : 1|: : ༡༡
ས་སང་ཉིན་ཡར་ལངས་པ་དང་ཟླ་ཕུན་གྱིས་ནང་མི་གསུམ་པོའི་མཁོ་
བྱེད་ཅ་ལག་ཚུར་འཐེན་ནས་དེ་འཕྲོས་སུ་སྤུན་ཉེ་དང་ཁྱིམ་མཚེས་ཚོར་
ལག་རྟགས་སྤྲོད་རྒྱུའི་གྲོས་བཏོན་པར་ཨ་མས་མོས་མཐུན་ཡོངས་སུ་བྱས་ཏེ་
“འགྲིག་གཱ། བུ་རང་བསམ་རྒྱ་ཆེན་པོ་འདུག ང་ཚོ་སྡུག་དུས་ཁོ་ཚོས་
ལྷག་བསམ་དག་པའི་རོགས་བྱས་པ་རེད་” ཅེས་བཤད། ཟླ་ཕུན་གྱིས་
“ཨ་མས་ཁོ་ཚོར་ལག་རྟགས་མ་ཆད་པ་ཞིག་སྤྲོད་རོགས་” ཞེས་བཤད་དེ་
ཁུག་མའི་ནང་གི་ཅ་ལག་ཡོད་ཚད་ཨ་མར་རྩིས་སྤྲད།
ཟླ་ཕུན་ཁྱིམ་དུ་ཉིན་གཉིས་ལས་སྡོད་ཁོམ་མ་བྱུང་བར་ཉིན་གསུམ་
པའི་ཞོགས་པ་ཁོང་གསུམ་པོ་སྐྱར་དུ་གངས་རོ་ནས་ཐོན། ཁོང་གསུམ་པོ་
ཐོན་པའི་རྗེས་སུ་ལུང་ཆུང་དེའི་ནང་བོང་བུ་བ་གསུམ་པོའི་སྐོར་གྱི་གླེང་
མོལ་གྱིས་ཁྱབ། ལྷག་པར་ཟླ་ ཕུན་སྐོར་གྱི་གླེང་མོལ་དེ་བས་མང་བས་
རིམ་བཞིན་གཞིས་གཉེར་གྱི་རྣ་བར་ཐོས། ཁོའི་བསམ་བློར་ཨོ་ལོ་ཁོར་
སྡུག་ཐང་བཅད་དེ་བོང་བུའི་རྗེས་སུ་བཏང་ཡང་ཁོ་ལ་གཤོག་རྩལ་ངོམ་
པའི་གོ་སྐབས་ཤིག་ཐོབ་པ་ལྟར་ད་ཆ་གྲོང་ཚོའི་རྒན་གཞོན་ཚང་མའི་ཁ་ལ་
ཁྱེར་རྒྱུའི་མི་ཞིག་ཏུ་གྱུར་འདུག ཁོ་གཟིམ་ཤག་ཏུ་ཡང་ཡང་ཕྱིན་ནས་སྐུ་
ངོ་ཚོ་མཇལ་རྒྱུའི་གོ་སྐབས་ང་ཚོ་ལས་མང་བས་སྔོན་ཞབས་སྡོད་སྐུ་ཞབས་
ཀྱི་ཕྱག་བྲིས་དེ་ཡང་རྒྱུ་རྐྱེན་དེ་འདྲ་ཞིག་ལ་བརྟེན་ནས་བཏང་བ་ཡིན་གྱི་
རེད། སྤྲང་ཕྲུག་ཁོ་སྣང་མེད་དུ་བཞག་ན་ཕུགས་ལ་སྐྱོན་ཆེན་པོ་ཡོང་བ་
འདུག དེ་ལས་ཁོ་གཤོག་རྩལ་མ་རྒྱས་གོང་ནས་སྐེ་བཙིར་བཏང་ཐུབ་ན་
ཐབས་དམ་པ་རེད་སྙམ་སྟེ་གནས་སོ། ། ངག་དབང་ཆོས་ཀྱི་



དེ་
ལྔ་པ། ལྷ་སར་ལོ་གསར་གཏོང་བ། ཤེས་
17 | །ལ་
ལོ་ གསར་ གྱི་སྔ་ནུབ་ ཏུ་ ཁོང་ གསུམ་ པོ་ ལྷ་ སར་འབྱོར་ཙམ་བྱུང༌།
བལ་དོ་རྩིས་སྤྲོད་ཀྱི་སྐབས་སུ་ཉིན་གཉིས་དུས་འ གྱང་བྱུང་འདུག་པས་དོ་
བདག་གིས་བདལ་གླ་ནས་དངུལ་སྲང་དགུ་བཅུ་བཅག དོན་གྲུབ་ཀྱིས་
བལ་པདལ་ལམ་སེང་བཙལ་ཏེ་ལྷ་ས་ནས་ཐོན་འདོད་བྱུང་རུང་། ལོ་
གསར་ མཚམས་དང་སྐབས་འཁེལ་བས་དངོས་ཟོག་བདལ་ གླ་གཏོང་ན་
མཁན་མེད་སྟབས་གཟིམ་ཤག་གི་སྐུ་ངོ་ལ་གནས་ཚུལ་དྲང་པོ་ཞུས་པས་སྐུ་
ངོ་ཞབས་སྡོད་ སྐུ་ཞབས་ཀྱིས་འོད་ཟེར་བརྒྱུད་བོང་བུ་ བ་ གསུམ་ པོ་ལོ་་་
གསར་རིང་ལྷ་སར་བསྡད་ཆོག་པའི་བཀའ་གནང༌། །
ཧོར་ཟླ་བཅུ་གཉིས་པའི་ཚེས་ཉི་ཤུ་དགུ་ཉིན་ལོ་གཅིག་དུས་གཅིག་
གི་རྨེ་རུ་དགོན་པའི་དགུ་འཆམ་ལ་ལྟད་མོ་ལྟ་བར་སོང་བ། བོང་བུ་བ་
གསུམ་པོ་ཡོང་ལྟད་མོ་བའི་མི་ཚོགས་ཀྱི་ཁྲོད་དུ་བསྡད་ཡོད། ཡངས་ཤིང་
རྒྱ་ཆེ་བའི་རྨེ་རུ་དགོན་པའི་རྡོ་གཅལ་གྱི་ར་བ་དེ་ཡང་རྒྱུན་ལྡན་དང་མི་འདྲ་
བར་གུ་དོག་པོར་གྱུར། རྡོ་གཅལ་གྱི་མཐིལ་དུ་རས་གུར་ཆེན་པོ་དྷི་པཱ་
དང་ཁྱི་སྣ་ལ་སོགས་དྲས་གྲུབ་ཀྱི་རི་མོས་ཡོངས་སུ་བརྒྱན་པ་ཞིག་བརྒྱབ་
ཡོད་པའི་ནང་དུ་དབུས་སུ་སྒྲུབ་དཀྲོལ་མཁན་དང་། གཡས་གཡོན་དུ་རྔ་
བརྡུང་མཁན། དུང་ཆེན་འབུད་མཁན། རྒྱ་གླིང་དང་རྐང་གླིང་་་་
གཏོང་མཁན་བཅས་བཞུགས། ། འདུ་ཁང་གི་སྒོ་མཆོར་ནས་ཞུ་ནག་དང༌།
སྲུང་མ། དུར་བདག ཤུ་བ་སོགས་དོན་ཏེ་རྔ་སྦུབ་དང༌། དུང་ཆེན་
གྱི་སྒྲའི་དལ་བྲེལ་ལ་བསྟུན་ཏེ་འཆམ་བརྒྱབ། གློ་བུར་དུ་ཨ་ཙ་ར་ཁག་
ཅིག་དོན་ཏེ་འཆམ་འཁྲུག་པོ་ཞིག་བརྒྱབ་པས་ཚོགས་ར་འཁྲུག་པོར་གྱུར།



ཨ་ཙ་རས་ལྟད་མོ་བའི་ཁྲོད་ནས་མི་འོས་འཛུགས་ཀྱིས་སྦེ་ག་འགྲན་དུ་
བཅུག ཤོར་མཁན་གྱི་མགོ་ལ་མཐེ་ཀྲད་གཞུ་ཡི་ཡོད་པས་མི་ཚོགས་ཀྱི་
ཁྲོད་དུ་དགོད་སྒྲས་འུར་ཆིལ་ལེར་གྱུར། ཁོང་གསུམ་པོ་ལྟད་མོ་ཧ་ཅང་
ཆེན་པོ་བྱུང་བ་དང་། ལྷག་པར་ཟླ་ཕུན་སྐྱེས་པ་ནས་ལྟད་མོ་དེ་འདྲ་
མཐོང་བ་དང་པོ་ཡིན་པས་ལྟ་བཞིན་ལྟ་བཞིན་ཉིན་གང་གི་དུས་ཚོད་ག་
འདྲ་འགྲོ་བའང་ཤོད་རྒྱུ་མེད་པར་ཡུད་ཙམ་ཞིག་ལ་ཉི་མ་ནུབ་ ཏུ་སླེབས།
དེ་ཉིན་མཚན་མོ་དགུ་ གླུད་རྫོང་སྐབས་ཤོག་སྦག་མང་པོ་བརྒྱབ་པས་ཟླ་
ཕུན་ ཐོག་ མར་ སེམས་ནང་འཇིགས་ སྣང་ཆེན་པོ་བྱུང་། རིམ་བཞིན་་་་
གོམས་ཏེ་གཟིམ་ཤག་གི་རྒྱལ་སྒོའི་ཕྱི་ལ་ཕྱིན་ནས་ལྟ་དུས་ལམ་གསུམ་མདོ་
ཁའི་སྟེང་དུ་མེ་ཕུང་ཆེན་པོ་འབར་ཡོད་པ་དེའི་མདུན་དུ་ཁྱིམ་ཚང་སོ་སོའི་
དགུ་གླུད་རྫོང་མིས་རྫ་ཁོག་ནང་ཐུག་པ་བླུགས་ནས་གཡུག་པ་དང་སྤྲང་
ཁྱིས་ཧབ་ཐོབ་རྒྱག་པ་མཐོང་སྟེ་ལྟད་མོར་མགོ་ གཡེང་ནས་ཕྱི་པོ་བར་་་
བསྡད།།
ལོ་གསར་ཚེས་གཅིག་གི་སྐྱ་རེངས་མཚམས་སུ་གཟིམ་ཤག་གི་རྒྱལ་
སྒོའི་ཕྱི་ནས་འབྲས་དཀར་བས་སྐད་གསངས་མཐོན་པོས་བཀྲ་ཤིས་འབྲས་
བཤད་བརྒྱབ་པས་ཟླ་ཕུན་གཉིད་སད། ཟླ་ཕུན་མལ་ལས་ལངས་ནས་
རྒྱལ་སྒོའི་ཕྱི་རུ་ཕྱིན་ཏེ་བལྟས་པས་གཟིམ་ཤག་གི་གཡོག་པོས་འབྲས་དཀར་
གྱི་སྐེ་ལ་ཁ་བཏགས་གཡོགས་པ་དང་། ཆང་དང་ཁ་ཟས་གྱ་ནོམ་པ་སྟེར་
ཏེ་འབྲས་དཀར་ཕྱིར་སློག་པ་མཐོང་། ཟླ་ཕུན་སྡོད་ཤག་ཏུ་ལོག་གྲབས་
བྱས་པའི་སྐབས་སུ་སྐུ་ངོ་ཞབས་སྡོད་སྐུ་ཞབས་དང་ཞབས་ཕྱི་འགའ་ཤེས་
སྦུག་ནས་ཕྱིར་ཡོང་བ་མཐོང་སྟེ་ཁོས་སྒོ་རྩར་ལངས་ནས་ཁོ་ཚོར་བལྟས་ཏེ་
བསྡད། ཞབས་སྡོད་སྐུ་ཞབས་ལས་ཞྭ་ལས་གོས་གྱོན་ནས་རྟ་བཞོན་ཏེ་ཕོ་
བྲང་པོ་ཏ་ལའི་མཛད་སྒོར་ཕེབས། ཟླ་ཕུན་གྱིས་དེའི་རྗེས་སུ་སོང་སྟེ་
ཁྲོམ་ལམ་ཐོག་བལྟས་ པས་ནམ་ལངས་ཏེ་མི་མང་པོ་ ཕར་ཚུར་འགྲོ་བ་་་



མཐོང༌། དེ་ཚོའི་ཁྲོད་དུ་བཤེས་གཉེན་དང༌། བླ་མ། སྤུན་ཉེ་རྒན་
རབས་ལ་སོགས་གུས་པར་འོས་པའི་ཕྱོགས་ སུ་ལོ་གསར་བཀྲ་ཤིས་བདེ་
ལེགས་ཀྱི་མཇལ་དར་སྒྲོན་པར་འགྲོ་མཁན་གཞོན་ནུ་དང་། ལོ་ཆུང་བྱིས་
པ་ཡོད་པ། ཁོ་ཚོས་ལུས་ལ་གཟབ་མཆོར་སྤྲས་ཤིང་། ངོ་གདོང་ནས་
འཛུམ་པའི་རྣམ་འགྱུར་སྟོན་བཞིན་བྲེལ་བྲེལ་འཚུབ་འཚུབ་ཀྱིས་བསྐྱོད་པ་
དང༌། ལུས་ལ་གཟབ་མཆོར་རྒྱས་པར་སྤྲས་ཤིང། ལག་ཏུ་མཆོད་མེ་
ཐོགས་ནས་མཆོད་མཇལ་ཞུ་བར་འགྲོ་མཁན་མི་མང་པོ་འདུག་པ་མཐོང་སྟེ་
ཧ་ལས་ནས་སྡོད་པའི་སྐབས་སུ་ཤར་ཕྱོགས་ཀྱི་ནམ་མཁའ་རིམ་བཞིན་ཇེ་
གསལ་དུ་འགྲོ་བ་དང་གྲོང་ཁྱེར་ལྷ་སའི་ལོ་གསར་ལ་བཀྲ་ཤིས་རྟེན་འབྲེལ་
ཞུ་བའི་རྣམ་པ་བཟང་པོ་ཞིག་ཁོའི་འདྲེན་བྱེད་ལམ་དུ་ཤར་ཏེ་སྤྲོ་སྣང་ཆེན་
པོ་སྐྱེས། །འོ་ དགེ་འཕེལ་དབུ་རྩེར་ཉི་མའི་གསེར་འོད་ཕོག་པ་དང་ཟླ་ཕུན་
ཧོབ་སྟེ་གཉིད་སད་པ་ལྟ་བུར་གྱུར་ཏེ་བྲེལ་བྲེལ་འཚུབ་འཚུབ་ཀྱིས་སྡོད་
ཤག་ཏུ་ལོག་ནས་མེ་བཏང་སྟེ་ཇ་བསྐོལ། ཉིན་དགུང་མ་ཟིན་ཙམ་ལ་སྐུ་
ངོ་ཞབས་སྡོད་སྐུ་ཞབས་གཟིམ་ཤག་ཏུ་ལོག་ཕེབས། རྟ་ནས་བབ་པ་དང་
“དེ་རིང་མི་མང་པོ་ཡར་མ་གཏོང་ཨུ། ད་ལོའི་ལོ་གསར་འདི་ཁུ་སིམ་པོ་
ཞིག་གཏོང་དགོས། ཟང་ཟིང་བྱས་ན་ཡབ་རྗེ་དགོངས་པ་རྫོགས་ནས་ད་
ལྟ་ཟླ་བ་གཉིས་ཙམ་ལས་སོང་མེད་སྟབས་འགྲིག་གི་མ་རེད”ཅེས་གསུངས་
ཏེ་ཁ་ཆེ་ཀ་ཏི་ལགས་འབོད་པར་བཏང༌། རིང་པོར་མ་ཐོགས་པར་ཁ་ཆེ་
ཀ་ཏི་ལགས་གཟིམ་ཤག་ཏུ་འབྱོར། བོང་བུ་བ་གསུམ་པོ་ཡང་གཟིམ་ཆུང་
དུ་བོས། ཁོང་ གསུམ་པོས་ཕྱེ་མར་བཟས་རྗེས་ཟུར་ཞིག་ ཏུ་ལོགས་སུ་
གདན་བཏིང་འདུག་པ་དེར་བསྡད། གཟིམ་ཆུང་སྒོ་འཛུལ་མ་ཐག་སྤོས་
ཀྱི་དྲི་ཞིམ་སྣ་ལ་འཐུལ་བ་དང་། གདན་འོག་གི་ཞ་ལ་ནི་དྭངས་བའི་ཤེལ་
དང་འདྲ་བས་ངོ་ གདོང་ ཡང་ རབ་རིབ་ ཅིག་ མཐོང་། ། བྱ་བྱིའུ་དང་། །
མེ་ཏོག ཤིང་སྣ་བཅས་ཀྱི་ཚོན་མདངས་བཀྲ་བའི་རི་མོས་ཁེངས་པའི་ཆ་



སྒམ་སྟེང་དུ་ཀོ་སྒམ་སྤུས་ལེགས་བཞི་བརྩེགས་ཡོད་པ་དང་། དེའི་འགྲམ་
དུ་སྐད་པར་ཆེན་པོ་གཅིག་བཞག་ཡོད་པའི་ཞོགས་སུ་སྐད་་པར་ཕན་ཙེ་ཁྱི་
རྟགས་ ཅན་ བཅུ་ ཕྲག་ གཅིག་ ཐོག་ གཅིག་ བརྩེགས་ ཀྱིས་ བཞག་ འདུག
འགྲམ་དུ་གདོང་ཤེལ་ཆེན་པོ་ཞིག་བསྒྲིགས་པའི་མདུན་དུ་ཤ་གསོས་གངས་
ནི་རྟགས་ཅན་དང་། ་སྦེ་ཁྱིམ་པོ་ཀྲ། ཆུ་དྲི་ཞིམ་བཅས་ཀྱི་ཤེལ་དམ་སྣ་
མིན་སྣ་ཚོགས་བཞག ། ཆ་སྒམ་མདུན་དུ་ཅོག་ཙེ་ཞིག་གི་ཐོག་ཕྱེ་མར་ཆང་
ཕུད་བསྒྲིགས། ལྷོ་ངོས་ཤེལ་གླིང་བཞི་ལྡན་གྱི་ཤེལ་ཁྲའི་མདུན་དུ་འབོལ་
གདན་ཆ་ གཉིས་ནར་མན་བརྒྱབ་པའི་སྟེང་ཁ་གདན་བྱ་འབྲུག་ཁ་སྤྲོད་
གསར་པ་ཆ་གཅིག་བརྒྱབ། ནུབ་ཀྱི་ཚིག་འགྲམ་དུ་འབོལ་ལོག་ཆ་གཅིག་
བརྒྱབ་པའི་སྟེང་སོག་རུམ་ཊམ་ཀ་རིས་ཡ་གཅིག་བཏིང་པའི་སྟེང་དུ་རྒྱ་བྱ་
རིས་ཀྱི་རྒྱབ་བསྙེས་ཆ་གཅིག་བཞག མདུན་གྱི་རྒྱུ་ཅོག་ཆེན་པོ་ཞིག་གི་
སྟེང་དངུལ་དཀར་ལ་གསེར་ཚགས་བརྒྱབ་པའི་ཕོ་སྟེགས་མོ་སྟེགས་ཁེབས་
གཅོད་རང་འགྲིག་གཉིས་ཐོག་གཡང་ཊིའི་ཕོ་དཀར་མོ་དཀར་རེ་བཞག།
ད་དུང་གྲ་དཀར་ཆ་གཅིག་ནང་གྲོ་མ་དང་འབྲས་སིལ་བླུགས་ཡོད། ཐོད་
ཀྱི་ཀ་བར་གོས་ཆེན་སྔོན་པོའི་ཚད་ཕྱུ་མ་ཞིག་དང་ ཞྭ་མོ་འབོག་ཏོ་ཞིག་
བཀལ། གཤམ་གྱི་ཀ་བའི་སྟེང་ཆུ་ཚོད་ཆེན་པོ་ཞིག་བཀལ་འདུག་པ་དེའི་
འོག་ཏུ་མེ་ལོང་ལྟ་བུའི་སྒོར་དབྱིབས་ཅན་འཕྱང་འཕྲུལ་དུ་དལ་པོ་འགུལ་
བཞིན་འདུག་པ་དེ་ལ་ཟླ་ཕུན་དོ་སྣང་ཆེན་པོ་བྱུང༌། དབུས་ཀྱི་འབོལ་
ལོག་སྟེང་སྐུ་ངོ་ཞབས་སྡོད་སྐུ་ཞབས་བཞུགས་པ་དང་། དེའི་འགྲམ་དུ་
ལྕམ་ཆུང་སྐུ་ཞབས་ཞབས་ཀྱག་བྱས་ནས་བཞུགས། ཕྲ་མའི་མདུན་དེར་
ཀ་ཏི་ལགས་དང་འོད་ཟེར་ལགས་གཉིས་སྔ་རྟིང་བྱས་བཞུགས། | བོང་བུ་
བ་གསུམ་པོའི་གདན་དེ་ ཤར་ངོས་སྒོ་ཟུར་ནས་བརྒྱབ་ཅིང༌། མདུན་དུ་
ཅོག་ཙེ་རིང་པོ་གཅིག་བཞག་ཡོད་པའི་ཐོག་གསོལ་དཀར་གསུམ་བཞག་
ཡོད། མགྲོན་དུ་བོས་ པའི་ཀ་ཏི་ལགས་ནི་ངོ་གདོང་རྒྱུ་དང་སྨ་ རས་་་



ཁེངས་ ཤིང༌། མིག་གཉིས་ཁྲ་ཞིང་སྒོར་བ། སྣ་བ་གཟེངས་མཐོ་བ།
སྐད་ཆ་ཤོད་སྐབས་ལག་གཉིས་སྡོད་ཚུགས་མེད་པར་ཕྱག་རྒྱ་ཡང་ཡང་བྱེད་
དགོས་མཁན་སྐྱེ་བོ་ཞིག་འདུག ཁོའི་མགོ་ལ་འགོ་སྣམ་གྱི་ཞྭ་མོ་དམར་པོ།
ཞིག་གྱོན་པའི་རྩེ་ནས་སྟོང་སྐུད་ཀྱི་འཛར་ཕོད་ནག་པོ་རིང་པོ་ཞིག་སྤྲས།
ལུས་ སུ་རྒྱ་ཐེར་རྒྱ་སྨུག་གི་ཚད་ཕྱུ་མའི་སྟེང་སྐེ་རགས་སྦོམ་པོ་ལེབ་མོར་
བཅིངས་པ། རྐང་པར་ཀོ་ལྷམ་ཡུ་ཐུང་གྱོན་པ་ཅན་ཞིག་འདུག ། ཁོང་
ཚོ་ལྷོད་བཞུགས་བྱས་པའི་མདུན་ནས་གཟིམ་དཔོན་ཚོས་བྲེལ་བྲེལ་འཚུབ་
འཚུབ་ཀྱིས་གསོལ་ཆས་གྲ་སྒྲིག་བྱས། ཐོག་མར་གསོལ་ཆས་ཀྱི་པང་རས་
དང༌། ཁོའེ་ཙེ་བཞག དེ་ནས་ལུག་ཤ་རྡོག་བཅོས་དང་། ། ཚལ་སྣ་
ཚོགས་སྡེར་མ་བཅུ་ཕྲག་བསྒྲིགས། - ཀ་ཏི་ལགས་ཀྱི་མདུན་དུ་དམིགས་
བསལ་ཧཱ་ལོའོ་སྡེར་མ་གང་བསྒྲིགས། ཟླ་ཕུན་ཁོ་ཚོ་གསུམ་སོ་སོར་སྤགས་
དང་། ཞོག་ཁོག་སྒོར་བཙོས་དཀར་ཡོལ་གང་རེ། ལུག་ཤ་རྡོག་བཙོས་
སྡེར་མ་ གང་ བཅས་ བཞག ལྕམ་ཆུང་ སྐུ་ ཞབས་ ཀྱིས་ “ ཀ་ ཏི་ལགས།
ཞལ་ལག་གཙང་རྐྱང་ཡིན། ། མཉེས་པོ་མཆོད་རོགས་གནང་”ཞེས་སྐུལ་
ལྕག་བྱས། ཁོང་གིས་“ལགས་ལགས་སོ་”ཞེས་ཤོད་བཞིན་སྤགས་དེ་ཧུ་
ལོའོ་ལ་རྨོག་བཞིན་བཟས། གསོལ་ཚིགས་གྲུབ་པ་དང་གསོལ་ཇ་མཆོད།
བཞིན་དུ་སྐུ་ངོ་ཞབས་ སྡོད་སྐུ་ཞབས་ཀྱིས་“ད་ལོའི་ལོ་གསར་འདི་ཟང་
ཟིང་བྱེད་རྩིས་མེད། བྱས་ཙང་གཏམ་སྙན་པོ་འདྲ་བཤད་དེ་བཞུགས་ན་
མཉེས་པོ་ཡོང་བ་འདུག ཀ་ཏི་ལགས། གང་འདྲ་འདུག་”ཅེས་བཤད།
དེ་ཀ་ཏི་ལགས་སུ་གཟིགས། ཀ་ཏི་ལགས་ཀྱིས་“དེ་རང་ཡག་པོ་འདུག
འོ་ན་ངས་རྒྱ་གར་གྱི་སྒྲུང་ཞིག་ཞུས་ཆོག་” ཅེས་ བཤད་དེ་སྒྲུང་འགོ་་་་་
བཙུགས། ལོ ་རྒྱུས་ ཀྱི་ : ། ་་ ༡:༠ བར་ ཤོག
“ གནའ་སྔ་མོ་རྒྱ་གར་ལྷོ་ཕྱོགས་ལ་ཤིན་ཏུ་བརྩེ་ཞིང་ནོར་གྱི་ཕྱུག་
པའི་བུ་སྤུན་གཉིས་ཡོད་པ་རེད། ཁོ་གཉིས་སྡོད་སའི་སྟེང་གི་ནམ་མཁར་



ངན་སྔགས་བཏབ་མཁན་བདུད་ཅིག་ཡོད་པ་ཁོས་བུ་སྤུན་གཉིས་ཀྱི་བརྩེ་བ་
དང༌། ནོར་ལ་ཕྲག་དོག་ལངས་ཏེ་ངན་སྔགས་བཏབ་ནས་བུ་རྒན་པ་དེ་
ཁྱི་ཡི་ལུས་སུ་བསྒྱུར། བུ་ཆུང་བས་རང་གི་གཅེན་པོ་རྐང་ལག་རིང་ཞིང་
རྣ་ཅོག་ཀྲོང་ཀྲོང་ཅན་གྱི་ཁྱི་ཞིག་ ཏུ་གྱུར་པ་དེར་བལྟས་ནས་ སེམས་ལ་
བཟོད་ཐབས་བྲལ་ཡང་བཟློག་རིམ་ཅི་བྱེད་མི་ཤེས་པར་སེམས་སྡུག་བསྔལ་
གྱིས་མནར་བཞིན་འཆམ་འཆམ་ལ་ བསྐྱོད་པས། གློ་བུར་དུ་རྣ་བར་་
འབྲུག་སྟོང་ཕྲག་མང་པོས་དུས་གཅིག་ཏུ་སྒྲ་གྲགས་པ་ལྟ་བུའི་སྐད་ཅིག་
ཐོས་ཏེ་མགོ་བོ་ཡར་བཏེགས་ནས་ལྟ་སྐབས་ལུང་ཤུར་ནས་རྦ་རླབས་དྲགས་
ཏུ་འཁྲུག་པའི་ཆུ་ཆེན་ཞིག་རྒྱུག་ཡོང་བ་མཐོང་སྟེ་དེ་ཕྱོགས་སུ་རྒྱུགས་པས་
ཆུ་སྣེར་ཤེལ་དམ་ཞིག་འཁྱེར་ཡོང་བ་མཐོང་། དེ་ཅི་ཡིན་ནམ་སྙམ་སྟེ་
ཡར་བསྒྲུགས་ནས་བལྟས། ཁ་གཅོད་ཤུགས་ཀྱིས་ཕྱེས་པ་དང་ཤེལ་དམ་
ནང་ནས་དུ་བ་ནག་པོ་ཞིག་དོན་པ་དེ་གནམ་སའི་བར་དུ་ཀ་བ་ལྟ་བུར་གྱུར།
དུ་རིང་དེ་མི་གཟུགས་ཞིག་ལ་གྱུར་ཏེ་སྤྲིན་གསེབ་ཏུ་ཟུག་པའི་མགོ་བོ་མར་
བཀུག་ནས་མིག་ཟུང་ཉི་མ་ལྟ་བུ་དེས་ཁོ་ལ་བལྟས་ཏེ་དགོད་སྒྲ་རི་ཀླུང་གཡོ་
བ་ཞིག་བསྒྲགས་པ་དང་ལྷན་ཅིག་ཏུ་ལག་པ་ཡ་གཅིག་བརྐྱངས་ཏེ་ཁོ་སྦྲང་
བུ་བཟུང་བ་ལྟར་བཟུང་ནས་ལག་གཅིག་ཤོས་ཀྱི་སྦར་མོའི་ནང་བླུགས་ཏེ།
སྨྲས་པ། ཀྱེ་ཀྱེ། ང་ནི་ཧ་བ་བཙན་རྗེ་ཡིན། སྟེང་ཕྱོགས་སུ་གནས་
པའི་ངན་སྔགས་མཁན་གྱིས་ངན་སྔགས་བཏབ་ནས་ང་ཤེལ་གྱི་བཙོན་དུ་
བཅུག་བྱུང༌། སྐབས་དེར་ངའི་དམ་བཅའ་ནི། ལོ་གསུམ་ནང་ཚུན་
སྐྱོབ་མཁན་ལ། ཅི་འདོད་དངོས་གྲུབ་སྟེར་རྒྱུ་ཡིན། དེ་ལས་འདས་ཏེ་
སྐྱོབ་མཁན་ཁོའི་བླ་སྲོག་འཕྲལ་མར་བཅོམ་རྒྱུ་ཡིན། དེ་ཡིན་པས་དེ་རིང་
ལོ་གསུམ་དང་ཟླ་བ་གསུམ་སོང་སྟབས་ངས་ཁྱོད་ཀྱི་སྲོག་གཅོད་རྒྱུ་ཡིན།
སྔོན་དུ་དྲིན་གསོའི་ཕྱག་གསུམ་འཚལ་རྗེས་དམ་བཅའ་ལྟར་བྱའོ” ཞེས་
བཤད། བུ་ སྤུན་ ཆུང་ བས་ ཡུད་ ཙམ་ བསམ་ བློ་ བཏང་ སྟེ་ སྨྲས་ པ།
88



“ཁྱོད་ཀྱིས་ང་མ་ཤི་གོང་དུ་ལྟད་མོ་ཞིག་སྟོན་རོགས། ཤེལ་དམ་ཆུང་དུ་
འདི་ལྟ་བུ་ཞིག་ནང་ཁྱོད་ཀྱི་གཟུགས་པོ་རི་ལྟར་ཆེ་བ་དེ་ཇི་འདྲ་བྱས་ནས་
ཤོང་པ་ཡིན། ངོ་མཚར་ཆེ་བའི་གནད་དོན་དེ་གསལ་རྟོགས་མ་བྱུང་ན་
ང་ཤི་ཡང་འགྱོད་པ་ཆེན་པོ་ཡོང་བ་འདུག” ཅེས་བཤད། བདུད་ཧ་བ་
བཙན་རྗེས་སྨྲས་པ། འདི་ལས་སླ་མོ་ཡིན་” ཞེས་བཤད་པ་དང་ལུས་པོ་
སྔར་བཞིན་དུ་ནག་ཏུ་གྱུར་ནས་ཤེལ་དམ་ནང་འཛུལ། བུ་སྤུན་ཆུང་བས་
ཤེལ་དམ་ཡར་བཏེགས་ཏེ་ཉི་འོད་ལ་བརྟེན་ནས་བལྟས་པས་བདུད་ཧ་བ་
བཙན་རྗེ་ནི་བུང་བ་ཞིག་ཤེལ་དམ་ནང་བཅུག་པ་ལྟར་བསྡད་འདུག་པ་
མཐོང་སྟེ་ལམ་སེང་ཁ་གཅོད་དམ་པོར་བརྒྱབ། དེ་ནས་བདུད་ལ་སྨྲས་པ།
“ད་ཁྱོད་ཀྱིས་ངའི་སྲོག་བཅད་དམ། · ཡང་ན་ངས་ཁྱོད་ཇི་སྲིད་བསྐལ་པ་
མི་ནུབ་བར་ཤེལ་དམ་ནང་བཅུག ཁྱོད་གདམ་ག་བྱེད་དགོས་” ཞེས་
བཤད། བདུད་ཧ་བ་བཙན་རྗེས་ཕྲ་ལ་ཆུང་བའི་སྐད་ཀྱིས་ ་ཁྱོད་ཀྱིས་ང་
བཏོན་རོགས་གནང་། ངས་ཁྱོད་ཀྱི་ཐུགས་ལ་གང་དགོངས་པ་དེའི་ས་
ཞབས་ཕྱི་བསྒྲུབ་ཆོག་” ཅེས་ཡང་ཡང་བཤད། བུ་སྤུན་ཆུང་བས་ཤེལ་
དམ་ཁ་ཕྱེས། བདུད་ཧ་བ་བཙན་རྗེ་སྔར་བཞིན་མི་ཆེན་ལ་གྱུར་ཏེ་་་༌
རོགས་རམ་དང་དངོས་གྲུབ་ཇི་དགོས་སྐད་ཆ་དྲིས། བུ་སྤུན་ཆུང་བས་
རང་གི་གཅེན་པོ་ཁྱིའི་གཟུགས་སུ་གྱུར་ཚུལ་བཤད། ཧ་བ་བཙན་རྗེས་བློ་
ཞིབ་མོས་དཔྱད་པས་དེ་ནི་རང་ཉིད་ཤེལ་དམ་ནང་བླུགས་མཁན་ནམ་
མཁའི་ངན་སྔགས་མཁན་དེ་ཡིན་པ་ཤེས་ཏེ་ལམ་སེང་བུ་སྤུན་ཆུང་བ་སྒལ་
སྟེང་དུ་ཁུར་ཏེ་ནམ་མཁར་འཕུར། དགུང་སྔོན་དབྱིངས་སུ་སྤྲིན་པ་
རྣམས་མི་ཆེན་གྱི་གཟུགས་པོའི་གཡས་གཡོན་གཉིས་ནས་ལྷབ་ལྷུབ་ཏུ་གཡོ་
ཞིང་རྒྱུག མཁའ་རླུང་གྲང་མོ་བུ་སྤུན་ཆུང་བའི་ལུས་ཐོག་ཏུ་ཕོག་སྟེ་ཁ་
འདར་ཤོར་བས་ཁོས་མི་ཆེན་གྱི་སྐྱའི་གསེབ་ཏུ་འཛུལ་བ་ན་གྲང་རླུང་་་
ཡོངས་སུ་བཀག་ནས་ཡུད་ཙམ་ཞིག་ལ་རྒྱ་མཚོའི་མཐའ་རུ་འབྱོར། དེར་



རྡོ་ཀ་མ་རུ་པ་ལས་གྲུབ་པའི་ལྷ་ཁང་ཕྱེད་རྒྱ་མཚོར་ནུབ་པ་ཞིག་གི་མདུན་དུ་
སླེབས་སྐབས་མི་ཆེན་གྱིས་ “ཁྱོད་ཀྱིས་ལྷ་ཁང་དེའི་ནང་དུ་འཛུལ་ཏེ་ལྷ་
ཆེན་དཔལ་འབར་གྱི་དཔྲལ་བའི་ནོར་བུ་དེ་ལེན་ཐུབ་པ་དགོས། དེ་ལེན་
པར་སྔོན་དུ་སྒོའི་གཡས་སུ་བཀལ་བའི་གནམ་ལྕགས་མེ་འབར་ལས་བཟོས་
པའི་རལ་གྲི་དེ་བླངས་ནས་སྨག་རུམ་མུན་ནག་ནང་གྲི་དེ་ཤུབས་ལས་ཕྱེད་
ཙམ་བཏོན་ན་ཆེམ་ཆེམ་དུ་འབར་བའི་མེས་ལམ་བུ་གསལ་བར་བྱེད། དེ་
ནས་འབུ་སྡོམ་གྱི་བ་ ཐག་མཛུབ་མོའི་ཕྲ་སྦོམ་ཙམ་ཡོད་པས་དེ་དག་ལ་
འཁྱུད་དེ་རྩེ་མོར་མ་སླེབས་ཙམ་ལ་འབུ་སྡོམ་ལུག་གི་ཆེ་ཆུང་ཙམ་དུ་མ་
རྒྱུགས་ཡོང་སྟེ་ཁྱོད་ཟ་རྩིས་བྱེད་སྐབས་ རལ་གྲི་ཤུབས་ལས་བཏོན་ཏེ་་་་
གཡུགས་ན་དེ་དག་གི་ཡན་ལག་བཅད་པ་དང་། བསྲེག་པར་བྱས་ཏེ་
ཚར་གཅོད་ཐུབ། དེ་ནས་ལྷའི་དཔྲལ་བའི་ནོར་བུ་དེ་བཀོག་ནས་འཁྱེར་
ཤོག་” ཅེས་བཤད་དེ་ལག་གཅིག་གིས་ཁོ་བྱི་བ་ཁུང་བུའི་ནང་དུ་བཏང་བ་
ལྟར་ལྷ་ཁང་གི་སྒོའི་ནང་དུ་བཏང་། ཁོས་མི་ཆེན་གྱིས་བཤད་པ་ལྟར་
བྱས་པས་བྱ་བ་བདེ་བླག་ངང་གྲུབ་སྟེ་དམར་ལ་འོད་ཟེར་རབ་ཏུ་འཕྲོ་བའི་
ནོར་བུ་བླངས་ནས་ཕྱིར་དོན། མི་ཆེན་གྱིས་ ་ནོར་བུ་འདིའི་ནུས་མཐུས་
ཁྱོད་ལྷ་ཡུལ་དུ་སླེབས་ཀྱི་རེད། དེར་སླེབས་རྗེས་ཤེལ་གོང་འདི་ལྷ་ཡི་
དབང་པོ་བརྒྱ་བྱིན་ལ་སྟོན་དང༌། ཁོང་གིས་ཁྱོད་ལ་བྱུང་གི་བཞོན་པ་
དང༌། གསེར་གྱི་མདའ་ལ་གཡུ་ཡི་གཞུ་མོ་བཅས་སྤྲོད་ཀྱི་རེད། ཁྱོད་
ཀྱིས་ཁྱུང་བཞོན་མདའ་གཞུ་ལག་ཏུ་བཟུང་སྟེ་བསྐྱོད་ན་སྐད་ཅིག་ཉིད་དུ་
ངན་སྔགས་མཁན་གྱི་ལུང་པའི་སྟེང་གི་ནམ་མཁར་སླེབས་ཀྱི་རེད། དེ་
ནས་ མདའ་བརྒྱབ་ ན་ ཁོ་ བསད་ཐུབ་” ཅེས་ཤོད་བཞིན་ ཤེལ་ གོང་ སྤྲད།
བུ་སྤུན་ཆུང་བས་ཤེལ་གོང་ཚུར་བླངས་ཏེ་སྨོན་ལམ་བཏབ་པས་ཁོ་ལྷ་ཡུལ་
དུ་སླེབས་ཏེ་ལྷ་དབང་བརྒྱ་བྱིན་མཇལ། ལྷ་དབང་བརྒྱ་བྱིན་གྱིས་ཤེལ་གྱི་
གོང༌ བྱ་ གཟིགས་ པ་ དང༌ བུ་ སྤུན་ ཆུང་ བར་ ཁྱུང་ གི་ བཞོན་ པ་ དང༌།
90



གསེར་གྱི་མདའ་ལ་གཡུ་ཡི་གཞུ་བྱས་པ་བྱིན། ཁོས་ཁྱུང་གི་བཞོན་པར་
ཆིབས་མ་ཐག་ངན་སྔགས་མཁན་གྱི་མཁའ་དབྱིངས་སུ་སླེབས། མགོ་བོ་
བསྒྱུར་ཏེ་བལྟས་པས་ཕྱོགས་ཀུན་སྤྲིན་ནག་ལང་ལོང་འཁྲུག་པའི་ཁྲོད་དུ་
དུག་སྦྲུལ་མང་པོ་རྒྱུགས་ཤིང༌། བྱ་ཁྭ་ཏ་མང་པོ་འཕུར་ཏེ་མི་སྙན་པའི་
སྐད་ཀྱིས་ཁེངས་ནས་ཡོད་པ་མཐོང་། ཁོས་གཞུ་སྟེང་དུ་མདའ་མོ་སྦྱར་
ཏེ་ཤུགས་ཀྱིས་འཕངས་པས་ངན་སྔགས་མཁན་ཁོའི་སྙིང་ཁར་ཕོག་སྟེ་ཚེ་
ལས་འདས། དེ་མ་ཐག་སྤྲིན་ནག་དང་དུག་སྦྲུལ་ཁཱ་ཏི་བཅས་ཀྱང་མེད་
པར་གྱུར། ཁོ་ཡང་རང་གི་ཡུལ་དུ་བསྐྱལ་རྗེས་ཁྱུང་གིས་མདའ་གཞུ་མཆུ་
ཡི་བཟུང་ནས་ནམ་མཁར་འཕུར། གཅེན་པོའང་ སྔར་བཞིན་མི་་༌་་སས་
གཟུགས་སུ་གྱུར་ཏེ་ཁོང་གཅེན་གཅུང་གཉིས་ཤི་གསོན་འཕྲད་པ་ལྟ་བུར་
གྱུར་ནས་དགའ་སྤྲོས་གཡས་འཐམ་གཡོན་འཐམ་བྱེད་བཞིན་པའི་སྐབས་
སུ་མི་ཆེན་ཧ་བ་བཙན་རྗེ་ཡོང་སྟེ་ “ངས་ཁྱོད་ཀྱི་དོན་ཆེན་བསྒྲུབ་རྒྱུ་དེ་
འཕྱུགས་མེད། ད་ང་རང་སྔོན་གྱི་སྡོད་གནས་ཟགས་དམར་རི་རུ་འགྲོ་ཡི་
ཡིན་པས་གནང་བ་བསྩལ་དུ་གསོལ་” ཞེས་སྨྲས། ཁོས་ཀྱང་བཀའ་དྲིན་
དྲན་བཞིན་གུས་པར་བཏུད་ནས། ཀྱེ་ཀྱེ། བསམ་པ་བཟང་པོའི་མི་
ཆེན། རྫུ་འཕྲུལ་ཅན་གྱི་མི་ཆེན། ཁྱེད་རང་ཡུལ་དུ་བདེ་བར་ཕེབས་
ཤིག སླད་ཡང་ཡང་མཇལ་བའི་སྨོན་ལམ་ཞུ་” ཞེས་སྨྲས་པས་མི་ཆེན་
གྱིས་ལྷོ་ནུབ་མཚམས་སུ་ཁ་གཏད་ནས་མཁའ་ལ་གཤེགས་སོ།”
ཀ་ཏི་ལགས་ཀྱིས་སྒྲུང་ཤོད་སྐབས་མི་རྣམས་བློ་རྩེ་གཅིག་བསྒྲིམས་
ཀྱིས་ཉན་ནས་ཁུ་སིམ་མེར་བསྡད། ཟླ་ཕུན་གྱི་སྣང་བར་སྟེང་ལྷ་ཡུལ་གྱི་
བརྒྱ་བྱིན་དང༌། བར་མི་ཡུལ་གྱི་རྒྱ་མཚོའི་ཁ། སྟོབས་ཆེན་ལ་ཐོགས་
མེད་དུ་རྒྱུ་བའི་མི་གཟུགས་བཅས་འཆར། ཁོང་གིས་སྨ་ར་བྱུག་ཙམ་བྱས་
ནས་སྐུ་ངོ་ཞབས་སྡོད་སྐུ་ཞབས་ལ་བལྟས་ནས་བསྡད། སྐུ་ངོ་ཡིས་“སྦ་ཡི་
ལགས་ཀྱི་སྒྲུང་དེ་སྙན་པོ་བྱུང་། ང་ལ་རིང་པོ་དེ་འདྲ་བཤད་ཡས་མེད། །



ས་བཅད་མ་སྟོང་ཙམ་ཞིག་ངས་བཤད་ཆོག་”ཅེས་གསུངས་རྗེས་སྒྲུང་འགོ་
བཙུགས། །
“ ང་ཚོ་གཞུང་ཞབས་གྲས་སུ་ཤོད་དྲུང་སྐྱིད་ཟུར་ལགས་ཞུ་མཁན་
ཞིག་ཡོད། ཁོང་ནི་གཞུང་ཞབས་གཞན་དང་མི་འདྲ་བར་རྒྱུ་དངོས་པོ་
འདོད་རྔམ་མེད་སྟབས་ལྟོ་གོས་སྐྱོ་ཙམ་རེད། སྐབས་རེར་ལག་སྣེ་ཡང་
ཆད་དེ་སྒེར་པ་དྲག་གྲས་སར་བུ་ལོན་གཡར་ཏེ་ལྟོ་གོས་འཁྱོལ་ཐབས་བྱེད་
དགོས་ཀྱི་ཡོད། ཁོང་བློ་རིག་བཀྲ་ཞིང་དྲན་འཆར་མྱུར་བས་ཚིག་དོན་
ཕུན་སུམ་ཚོགས་ལ་སྙན་ངག་གི་ཉམས་འགྱུར་ལྡན་པའི་སྙན་ཚིག་ཁ་ནས་
ཤར་མར་བརྗོད་ཐུབ་ཀྱི་ཡོད། དེ་འདྲ་སོང་ཙང་མི་ཚོས་སྐབས་རེ་སྐྱིད་
ཟུར་ལགས་གདན་དྲངས་ཏེ་བཤད་པ་བསྐྱོན་རོགས་ཟེ་ཞུ་ཡི་ཡོད། སྒེར་
པ་ཞིག་གིས་སྐྱིད་ཟུར་ལགས་ཀྱི་ས་ནས་འབྲུ་ཁལ་བཅོ་ལྔ་ལེན་རྒྱུ་ཡོད།
ཁོས་སྐྱིད་ཟུར་ལགས་ཀྱིས་བུ་ལོན་འཇལ་མི་ཐུབ་པ་ཤེས་ཏེ་སྐྱིད་ཟུར་་་་
ལགས་ཀྱི་སྒོ་འགྲམ་དུ་བཏགས་པའི་བ་རྒན་དེ་འབྲུའི་སྐྱིན་ཚབ་ ཏུ་ལེན་
དགོས་སྙམ་ནས་བ་ལ་བཤད་པ་ཞིག་བསྐྱོན་རོགས་ཞེས་བཤད། སྐྱིད་
ཟུར་ལགས་ཀྱིས་འཁོན་འཁོན་ཐོགས་ ཐོགས་ མེད་ པར་ འདི་ ལྟར་ སྨྲས།
“ཁ་ནི་གདབ་ལ་སོ་ནི་ཤོ། གདབ་ཤོ་ཆ་གཅིག་འདི་ལ་ཚངས། ནས་
འབྲུ་ཁལ་ལྔ་འདི་ལ་གནས། སྒལ་པ་གྲི་ལ་རྩིབ་མ་ཁྲབ། སྒལ་གྱི་རྩིབ་
ཁྲབ་འདི་ལ་ཚང་། ནས་འབྲུ་ཁལ་ལྔ་འདི་ལ་དག གཞུ་གུ་གཞུ་ལ་
རྙིང་མ་མདའ། མདའ་གཞུ་ཆ་གཅིག་འདི་ལ་ཚང་། འདི་ལ་ནས་འབྲུ་
ཁལ་ལྔ་དག ལྔ་གསུམ་བཅོ་ལྔའི་བུ་ལོན་དེ། གཙང་འཕྲོད་བུན་ཐོ་
གསུབ་པར་ཞུ” ཞེས་བཤད། ཡང་མགྲོན་གཉེར་ཆེན་མོ་བ་ཨ་སོབ་ཅེས་
པ་སྐུ་དབང་བཙན་ཞིང་ཚང་མས་ཁོ་ལ་ཞེད་སྣང་ཆེན་པོ་བྱེད་དགོས་ཀྱི་
ཡོད། མགྲོན་གཉེར་ཆེན་མོའི་བསམ་པར་སྐྱིད་ཟུར་ལགས་ཀྱིས་ཀྱང་
རང་ཉིད་ལ་ཞེད་སྣང་དང་བརྩི་བཀུར་བྱེད་ཀྱི་རེད་སྙམ་སྟེ་སྐྱིད་ཟུར་



ལགས་ལ། ཁྱོད་ཀྱིས་ང་ལ་བཤད་པ་ཞིག་བརྒྱབ་ཤོག་” སྨྲས་པས་ཁོང་
གིས་སྐུ་ངོ་མཆོག་ལ་བཤད་པ་ཞུ་ག་ནས་ཕོད་པ་ཞེས་བཤད་ནས་གུས་གུས་
ཞུམ་ཞུམ་བྱས། མགྲོན་གཉེར་ཆེན་མོ་བའི་སེམས་ལ་ཁོ་ལ་སྐྲག་སྣང་
སླེབས་སོང་བས་ངེས་པར་བསྔགས་བརྗོད་བྱེད་ཀྱི་རེད་སྙམ་སྟེ་ཨུ་ཚུགས་
བརྒྱབ་པས་སྐྱིད་ཟུར་ལགས་ཀྱིས་མགོ་བོ་སྒུར་ཙམ་བྱས་ནས་ ཀ་པ་ལ་
ནས་སྤུ་གཅིག་བཏོགས། ཁ་ཡི་ཟུར་དུ་བཙུགས་པ་འདྲ། ག་ནས་་
བལྟས་ཀྱང་འདྲེ་འདྲ་བ། ང་ལ་གནོད་པ་མ་བསྐྱལ་ཨང་” ཞེས་བཤད་
པས་མགྲོན་གཉེར་ཆེན་མོ་བ་ངོ་ཚ། ཁོའི་འགྲམ་དུ་ཡོད་པའི་མི་རྣམས་
ཤུབ་ཤུབ་ཀྱིས་དགོད་ཤོར། ཡང་ཉིན་ཞིག་མཛད་སྒོ་གྲོལ་ཏེ་ལྷན་རྒྱས་
ཕྱིར་ལོག་བྱེད་པའི་ལམ་དུ་སྐུ་ངོ་ཞིག་ གིས་སྐྱིད་ཟུར་ལགས་ལ་ “སྐུ་ངོ༌།
དེ་རིང་གི་མཛད་སྒོ་དེར་བཤད་པ་ཞིག་བསྐྱོན་དང་།” ཞེས་བསྐུལ་བས་
སྐྱིད་ཟུར་ལགས་ཀྱིས་ལམ་སེང་འདི་ལྟར་བརྗོད། •ཨ་མྲ་དང་ནང་མ་ཁ་
སྤྲོད། སེར་རིལ་དང་བྱི་རིལ་ཁ་སྤྲོད། སྒོ་ཟུར་དང་སྐྱིད་ཟུར་ཁ་སྤྲོད།
ཁམ་བུ་སྐྱུར་ཁམ་དེ་ཚོ་ཨམ་ཕྲག་ནང་དུ་ཧྲིག་ཤོག་” ཅེས་བཤད་པས་ཁོང་
དགོད་ཆེན་པོ་ཤོར་བཞིན་དུ་ “ད་ག་རང་རེད། ད་ག་རང་རེད་” ཅེས་
ཡང་ཡང་བཤད། ཡང་བུན་བདག་གིས་གཡོག་པོ་སྐྱིད་ཟུར་ལགས་སར་
བུ་ལོན་དེད་དུ་བཏང་བས་གཡོག་པོས་ སྒོ་ཡར་འཛུལ་ སྐབས་ སྐྱིད་ཟུར་
ལགས་ཐུག་པ་བསྐོལ་བཞིན་བསྡད་ཡོད་པས་ཁོས་ངོ་མ་ཤེས་པར་ སྐུ་ངོ་
སྐྱིད་ཟུར་ལགས་ག་པར་ཕེབས་སོང་ཞེས་དྲིས་པས་ཁོང་གིས་ “སྐྱིད་ཟུར་
བཙལ་ཏེ་གང་བྱེད། ཁོ་ཤར་ནུབ་གང་དུ་ཕྱིན་ཡང་བདག་པོ་དང་ཐུག་
གི་རེད། དེ་ལས་ཐུག་པ་རྣམ་གསུམ་སྡོར་མེད་མཆོད་ན་ཡར་ཕེབས་
ཞེས་བཤད། དེའི་གོ་དོན་ནི་བུ་ལོན་མང་པོ་ཡོད་སྐོར་དང༌། ཐུག་པ་
རྣམ་གསུམ་ནི་ཆུ་དང༌། ཚྭ། རྩམ་པ་དང་། ཤ་ཚིལ་ སོགས་པའི་
སྡོར་མེད་པའི་ཐུག་པར་ཤོད་ཀྱི་ཡོད། དོན་དུ་ལྟོ་ཆས་སྐྱོ་པོ་ཡིན་པའི་
9



སྐོར་བསྟན་གྱི་ཡོད།” སྐུ་ངོ་ཞབས་སྡོད་སྐུ་ཞབས་ཀྱིས་སྒྲུང་བཤད་ཟིན་པ་
དང་འཛུམ་བཞིན་དུ་ངའི་སྒྲུང་ནི་ཚིག་གི་ལོ་མས་མ་སྒྲིབ་ཅིང་། དོན་གྱི་
འབྲས་བུ་གཡུར་དུ་ཟ་བ་རང་ཡིན་ཞེས་གསུངས་པས་ཀ་ཏི་ལགས་ཀྱིས་
ཕྱག་རྒྱ་དང་སྦྲགས་སྙན་པོ་ཞེ་དྲག་བྱུང་ཞེས་བསྔགས་བརྗོད་བྱས། ལྕམ་
ཆུང་སྐུ་ཞབས་ཀྱིས་འཛུམ་བཞིན་དུ་ཚིག་གཉིས་ཀྱིས་རྫོགས་འགྲོ་མཁན་
སྒྲུང་དེ་འདྲས་ཅི་བྱེད་ཅེས་བཤད་མཚམས་འོད་ཟེར་གྱིས་སྐུ་ངོ་ལ་སྒྲུང་གི་
ཚིག་དོན་རྣམས་སྐྱར་དུ་གསུང་རོགས་ཞེས་ཨུ་ཚུགས་བརྒྱབ། སྐུ་ངོ་ཡིས་
ཡོང་ང་། ཁྱོད་ཀྱིས་སྒྲུང་རིང་ལ་སྙན་པ་ཞིག་ཤོད་དགོས་གསུངས་པས་
འོད་ཟེར་གྱིས་དེ་རང་ཁས་བླངས། སྐུ་ངོ་ཡིས་ད་གིན་གསུངས་པའི་སྒྲུང་
གི་ཚིག་དོན་སྐྱར་བཤད་གནང་བ་འོད་ཟེར་གྱིས་ཟིན་བྲིས་བརྒྱབ་རྗེས་ཤོག་
བུ་དང་སྨྱུག་གུ་ཕར་བསྡུས་ནས་སྒྲུང་འགོ་བཙུགས་པ་འདི་ལྟར་རོ། །
“ སྔོན་འདས་པའི་དུས་སུ་ཡུལ་སྐྱིད་པོ་བྷང་ག་ལ་ཞེས་བྱ་བར་སྙན་
གྲགས་ཀྱི་བ་དན་ལྷབ་ལྷུབ་ཏུ་གཡོ་བའི་རྒྱལ་པོ་ས་ལའི་དབང་པོ་ཞེས་བྱ་བ་
ཞིག་ཡོད་པ་དེ་ལ་བཙུན་མོ་པད་མའི་མཚར་སྡུག་ཅེས་པ་གཟུགས་མཛེས་
ཤིང་ཡིད་དུ་འོང་བ་བློ་དཀར་ཞིང་ཆོས་ལ་དད་པ་ཆེ་བ་ཞིག་ཡོད་པས་དེའི་
མངལ་སྦྲུམ་པར་གྱུར་ཏེ་ཟླ་དགུ་ངོ་བཅུ་ལོན་པ་དང་སྲས་ཁྱད་པར་ཅན་
ཞིག་འཁྲུངས། དེའི་མཚན་ལ་དད་པ་བརྟན་པ་ཞེས་གསོལ་ཏེ་བཙས་
སྟོན་རྒྱ་ ཆེར་བཏང༌། སྲས་ དེ་ ཆུང་ངུའི་ དུས་ ནས་ རིག་ པ་ རྣོ་ཞིང་།
ཀུན་ལ་སྙིང་རྗེ་དང་ལྡན་པ་ཞིག་ཡོད་པས་ཡུལ་དེའི་རྒྱལ་བློན་འབངས་
འཁོར་བཅས་ཆར་ཟིམ་བུས་སྦྲན་པའི་རྨ་བྱ་བཞིན་དགའ་སྤྲོ་རབ་ཏུ་རྒྱས་
པར་གྱུར། དུས་རེ་ཞིག་ན་ཡུལ་དེའི་ཉེ་འདབས་སུ་གནས་པའི་གནོད་
སྦྱིན་བཟའ་འཚོ་གཉིས་ཡོད་པས་དེ་གཉིས་ཀྱིས་ཕག་རྒོད་འཇིགས་སུ་རུང་
བ་ གཉིས་ སུ་ སྤྲུལ་ཏེ་མཚན་མོ་རྒྱལ་པོའི་སྐྱེད་མོས་ཚལ་ནང་འཛུལ་ཏེ་་
བཙུན་མོའི་བླ་ཤིང་ལ་གནོད་པ་བྱས། ནམ་ལངས་མཚམས་སྐྱེད་ཚལ་



སྲུང་བ་པོས་ལྟ་སྐབས་ ཕག་རྒོད་གཉིས་ཀྱིས་བླ་ ཤིང་གི་རྩ་བ་བསྔོགས།
སྡོང་པོ་འགྱེལ། ཡལ་ག་བཅག ལོ་མ་རྣམས་ཟ་བཞིན་འདུག་པས་
གཡས་དེད་གཡོན་དེད་བྱས་མཐར་བྱ་ཐབས་ཟད་ནས་རྒྱལ་པོར་སྙན་སེང་
ཞུས། རྒྱལ་པོས་ཞགས་འཛིན་པ་དང་། མདའ་པ་བཅུ་ཕྲག་འགའ་
བཏང་བ་དེ་ཚོས་ཕག་རྒོད་ལ་ཞགས་པ་བརྒྱབ་པ་དང༌། མདའ་འཕངས་
པ་སོགས་བྱས་མཐར་ ཕོ་ཕག་དེ་བསད། མོ་ཕག་དེ་སྐད་ངན་འདོན་
བཞིན་ནུབ་སྒོ་ནས་བྲོས་ སོ། ། དུས་དེ་ནས་བཟུང་ གནོད་སྦྱིན་མོ་ཡིས་
སེམས་ནང་རང་གི་ཁྱོ་བོ་འདས་པོའི་དགྲ་ཤ་ལེན་རྒྱུའི་སེམས་ཐག་བཅད།
དེ་ནས་དུས་མི་རིང་བར་བཙུན་མོ་པདྨའི་མཚར་སྡུག་ལ་སྙུན་གཞི་
ལྗིད་པོ་ཞིག་ཕོག་སྟེ་སྨན་པ་ཡོད་ཚད་བསྟེན་པ་དང་། ཞབས་རིམ་སྣ་
ཚོགས་ བསྒྲུབས་ ཀྱང་ ཕན་ནུས་མ་ ཐོན་ པར་ མཐར་ དགོངས་ པ་ རྫོགས།
དེར་རྒྱལ་བློན་འབངས་འཁོར་བཅས་མྱ་ངན་དྲག་པོས་གནོན་ཏེ་ལས་དང་
བྱ་བ་ཀུན་བཤོལ་ནས་ངུ་བ་དང་། མྱ་ངན་གྱི་སྨྲེ་ངག་འདོན་པ་སོགས་
བྱས་པས་རྒྱལ་སྲས་དད་པ་བརྟན་པས་ཕོ་བྲང་གི་མདུན་སྒོ་ནས་གསུང་
ཆེན་པོས། ཡུམ་ཆེན་པདྨའི་མཚར་སྡུག་ལ། དད་དམ་འགྱུར་མེད་
འབངས་ཀྱི་ཚོགས། མྱ་ངན་མུན་ལས་བསལ་བྱས་ནས། སྐྱབས་ཀྱི་
དམ་ པ་ མཆོག་ གསུམ་ ལ། རྣམ་ དཀར་ མཆོད་ པའི་ འོད་ སྟོང་ སྤོར།
ཡུམ་གྱི་དགོངས་པ་དེ་ཡིས་རྫོགས། ། ཞེས་གསུངས་པས་འབངས་རྣམས་
ཀྱིས་སྲས་ཀྱི་གསུང་དེ་བདེན་པར་གོ་ནས་མཆོད་པའི་སྤྲིན་ཕུང་བསམ་གྱིས་
མི་ཁྱབ་པ་སྨྲོས་ནས་བཙུན་མོ་དམ་པའི་ཐུགས་དགོངས་ཡོངས་སུ་རྫོགས་
པར་བྱས་སོ། །
རྒྱལ་པོ་ས་ལའི་དབང་པོ་ནི་ཐུགས་ཡིད་མུག་ སྟེ་ཉིན་བཞིན་སྐྱེད་
ཚལ་དུ་ཕེབས་ཏེ་བཙུན་མོ་དམ་པའི་བླ་ཤིང་གི་མདུན་དུ་སྤྱན་ཆབ་བསིལ་
ཏེ་བཞུགས། དེ་ལྟར་བགྲང་བྱ་གཅིག་ཏག་ཏག་འདས་པའི་ཉིན་མོ་དེར་



ཉེ་འགྲམ་གྱི་ཨ་མའི་སྡོང་པོའི་འོག་ཏུ་བཅུ་དྲུག་ལང་ཚོའི་དཔལ་འབར་
བའི་ གཞོན་ ནུ་ མ་ ཞིག་ ལངས་ནས་ བསྡད་ ཡོད་ པ་ རྒྱལ་ པོས་ གཟིགས།
གཞོན་ནུ་མ་དེའི་ནག་ཅིང་སྣུམ་པའི་མགོ་སྐྱེས་ལན་བུས་ལུས་སྟོད་ཁེབས་
པར་བྱས། མགོ་ལ་རིན་ཆེན་ས་ལེ་སྦྲམ་གྱི་རྒྱན་ཆ་ལ་མུ་ཏིག་གི་ཟ་ར་
ཚགས་སུ་ཚུད་པས་དཔྱངས་པ། དཀར་ལ་དམར་མདངས་ཆགས་པའི་
བཞིན་རས་ཀྱི་ཁམས་སུ་ཚེས་གསུམ་ཟླ་བ་གཉིས་འཆར་བ་ལྟ་བུའི་སྨིན་
དབྲག་མཚམས་སུ་དམར་སེར་ལི་ཁྲིའི་ཐིག་ལེས་མཛེས་ཤིང༌། དཀྱུས་
རིང་འདྲེན་བྱེད་གཉིས་དཀར་ནག་དབྱེ་བ་གསལ་བ་དང༌། ཆགས་པའི་
སྤུ་ལོང་གཡོ་བའི་ཚུལ་གྱིས་ཟུར་མདའ་ཡང་ཡང་འཕེན་པ། སྣའི་ས་
གཟེངས་མཐོ་བ་ལ་བིམ་པའི་མཆུ་འདབ་རྒྱ་སེ་མེ་ཏོག་གི་འདབ་མ་རབ་ཏུ་
རྒྱས་པ་ལྟ་བུའི་ཁྲོད་ནས་ཚེམས་དཀར་ཟེའུ་འབྲུ་ངོམ་པའི་རྣམ་པས་འཛུམ་
མདངས་སྟོན་པ། དར་སི་དཀར་པོའི་གོས་ཀྱིས་བཀླུབས་ཤིང་མགུལ་དུ་
རབ་དཀར་མུ་ཏིག་གི་དོ་ཤལ་རིམ་པར་བཏགས་པ་དང༌། རྐང་ལག་
རྣམས་སུ་རིན་པོ་ཆེའི་གདུབ་བུ་གྱོན་ཞིང་། ཕྲ་ལ་རིང་བའི་སྐེད་པ་ལྡེམ་
འགྱུར་གྱི་ཉམས་སྟོན་པ་དེ་ནི་ལྕུག་ཕྲན་རླུང་གིས་བསྐྱོད་པ་དང་གཉིས་སུ་
མེད་པར་གྱུར། དེས་ལག་ ཏུ་སྣ་མའི་མེ་ཏོག་བཟུང་ནས་རྒྱལ་པོར་ལྟ་
བཞིན་འདུག རྒྱལ་པོས་གཞོན་ནུ་མ་དེར་གཟིགས་ཏེ་ཡིད་རང་དབང་
མེད་པར་འཕྲོག་ནས་འགྲམ་དུ་ཕེབས་ཏེ་སྨྲས་པ། “ཀྱེ་མ། ལྟ་བས་
ངོམས་པ་མེད་པའི་ན་ཆུང་མ་ཁྱོད་ཀྱི་རིགས་རུས་དང་ཆོ་འབྲང་གང་ནས་
ཡིན་པ་གསལ་པོར་གསོལ་ཞིག་” ཅེས་གསུངས་པར་དེས་ངོ་གདོང་ཕར་
གཅུས་ཏེ་ཡ་མ་བྱས། རྒྱལ་པོའི་ཐུགས་ལ་གཞོན་ནུ་མ་དེ་ནི་འཇིག་རྟེན་
གྱི་མེས་པོའམ་མཆོད་སྦྱིན་བརྒྱ་པ་ལ་སོགས་ལྷ་དབང་དག་གིས་འཆི་མེད་
ལྷ་ཡི་ཡུལ་ནས་རྒྱལ་པོ་ང་ཡི་མྱ་ངན་སེལ་ཆེད་འདིར་བཏང་བར་གདོན་མི་
ཟོ་དགོངས་ཏེ་གསུངས་པ། ཀ་ཡེ་ན་ཆུང་མ། སྟོབས་འབྱོར་མངའ་



ཐང་ཆུ་ཡི་གཏེར་དང་མཚུངས་པའི་ཡུལ་བྷང་ག་ལའི་རྒྱལ་པོའི་ཕོ་བྲང་དུ་
མི་འགྲོའམ་” ཞེས་དྲིས་པས་དེས་ མགོ་བོ་ལྕོག་ལྕོག་བྱས། རྒྱལ་ པོས་་་
གཞོན་ནུ་མ་འཁྲིད་དེ་ཕོ་བྲང་དུ་ཕེབས། ཐུགས་ཀྱི་མྱ་ངན་ཡང་དགུན་
གྱི་གྲང་ངད་བཞིན་རིམ་བཞིན་ཡལ་ཏེ་དཔྱིད་ཀྱི་དཔལ་ཡོན་འཆར་བ་
བཞིན་ཉིན་བཞིན་སངས་སོ། མི་རིང་བར་རྒྱལ་པོས་གཞོན་ནུ་མ་དེ་
བཙུན་མོར་དབང་བསྐུར་བའི་སྟ་གོན་བྱས་པའི་ཚེ། བློ་དང་ལྡན་པའི་
བློན་ པོ་ བློ་ གྲོས་ རབ་ བརྟན་ གྱིས་ གུས་ པའི་ ཕྱག་ དང་ བཅས་ གསོལ་ པ།
“མི་ དབང་ཆེན་ པོ་ དགོངས་ སུ་ གསོལ། ཁྱེད་ ཀྱིས་ རིགས་ དང༌ རུས།
ཆོ་འབྲང་སོགས་ཀྱི་ཁུངས་གང་ཡང་མེད་པར་སྐྱེད་ཚལ་ཁྲོད་ནས་རྙེད་པའི་
ན་ཆུང་མ་ཞིག་ལ་ཐུགས་ཡིད་ཆགས་ཏེ་བཙུན་མོར་དབང་བསྐུར་བ་དེ་ནི་
རྒྱལ་པོའི་ཆབ་སྲིད་མངའ་ཐང་ཉམས་གུད་དུ་འགྲོ་བའི་སྔ་ལྟས་མ་ཡིན་
ནམ། དེ་བས་མཐའ་བཞིའི་རྒྱལ་པོའམ་རྒྱལ་ཕྲན་གང་ཞིག་གི་རིགས་
ལས་མཆེད་པའི་མཛེས་མ་གང་གི་ཐུགས་ སུ་བབས་པ་ཞིག་འཇིག་ རྟེན་
ལུགས་ཀྱིས་སློང་བའམ། །ཡང་ན་དྲག་པོའི་དམག་གིས་འཕྲོག་པར་བྱས་
ཏེ་བཙུན་མོར་དབང་བསྐུར་ན་མི་ལེགས་སམ་” ཞེས་གསོལ་བས་རྒྱལ་པོས་
“བློ་དང་ལྡན་པའི་བློན་པོ་ཁྱོད་ཀྱིས་ང་ལ་མཆོད་སྦྱིན་བརྒྱ་པས་གྲོགས་སུ་
གནང་བའི་བཙུན་མོ་འདི་བཙུན་མོའི་གནས་སུ་དབང་བསྐུར་བར་གེགས་
མ་བྱད་པར་ཅི་བདེར་སྡོད་ཅིག་” ཅེས་དགག་བྱའི་བཀས་བཅད། དེ་
ནས་གཞོན་ནུ་མ་དེ་བཙུན་མོར་དབང་བསྐུར་ནས་གཉེན་སྟོན་ཡང་ཉིན་
མང་པོ་བྱས་སོ། དུས་དེ་ནས་ས་སྐྱོང་ས་ལའི་དབང་པོ་ནི་བཙུན་མོ་དང་
ལྷན་དུ་ཁྲུས་ལ་ཞུགས་པ་དང་། སྐྱེད་ཚལ་དུ་སྤྲོ་འཆམ་ལ་ཕེབས་ པ།
ཕོ་བྲང་ནང་དུ་ཉིན་ལྟར་གླུ་དང་གར་ལ་གཟིགས་ཏེ་བཞུགས་ནས་རྒྱལ་
པོའི་ཆབ་སྲིད་དང་། འབངས་ཀྱི་བདེ་སྡུག་བཅས་རྒྱལ་པོར་འོས་པའི་བྱ་
བ་ཐམས་ཅད་ལ་སྣང་འཇོག་སྤུ་ཙམ་མ་གནང་བར་བཙུན་མོ་དང་འབྲེལ་



མེད་ངང་དུ་བཞུགས་སོ། དེའི་དུས་བཙུན་མོའི་སེམས་སུ་ད་ནི་དགྲ་ཤ་
ལེན་པའི་གོ་སྐབས་བཟང་པོ་ཤར་ཉེར་འདུག་སྟེ་སྔོན་ལ་རྒྱལ་སྲས་དད་པ་
བརྟན་པ་འདི་མེད་པ་མ་བཟོས་ན་མི་འགྲིག་སྙམ་ནས་ཐབས་ཞིག་བཙལ།
མོས་རང་མདོག་ཤ་རིད་ཅིང་། ལུས་སྟོད་ཚ་བས་མེ་ལྟར་བྱས། ལུས་
སྨད་གྲང་བས་ཆུ་ལྟར་བྱས། དབུགས་ཀྱི་རྒྱུ་བ་བྲེལ་ལ་བཀོད་ནས་མལ་
དུ་ཉལ་ཏེ་ཨ་ར་ཨུ་རོའི་ཀུ་ཅོ་འདོན་བཞིན་བསྡད་པས། རྒྱལ་པོས་་་་
གཟིགས་ཏེ་སྔོན་གྱི་བཙུན་མོ་དམ་པ་དེ་ཡང་སྐུ་ཚེ་མ་ཟིན་པས་ཐུགས་ལྷག་
པར་འཚབ་སྟེ་ཡར་དཀོན་མཆོག་ལ་མཆོད་པ་ཕུལ། མར་ངན་སློང་ལ་
སྦྱིན་པ་བཏང་། བར་དུ་འཕགས་པའི་དགེ་འདུན་ལ་བསྙེན་བཀུར་རིམ་
གྲོ་བྱས། འོན་ཀྱང་བཙུན་མོའི་ནད་གཞི་ཇེ་ལོད་དུ་གྱུར་སྟབས་ཕྱོགས་
བཞི་མཚམས་བརྒྱད་ནས་སྨན་པ་བོས་ཏེ་བརྟགས་ཀྱང་ཚང་མས་བད་་་
མཁྲིས་རླུང་གསུམ་འཁྲུགས་པའི་ནད་གང་ཡང་མེད་ལུགས་ཁོ་ན་བཤད།
བཙུན་མོས། “ང་ནི་འཆི་མེད་ལྷ་ལས་མཆེད་པའི་ལྷ་ཡི་སྲས་མོ་ཡིན་པས་
འཇིག་རྟེན་མི་ཡི་སྨན་པས་ངའི་ནད་ངོ་མི་ཆོད། ང་ལ་སྨན་དཔྱད་བྱེད་
མཁན་ལྷ་ཡི་སྲས་མོ་ཀུ་ཤ་ལི་གདན་དྲངས་དགོས། དེ་ད་ལྟ་ལྷོ་ནུབ་སྲིན་
པོའི་ཡུལ་དུ་ཡོད་པས་རྒྱལ་སྲས་དད་པ་བརྟན་པ་མ་གཏོགས་སུས་ཀྱང་
གདན་དྲངས་མི་ནུས། རྒྱལ་སྲས་འཕྲལ་དུ་ལྷོ་ནུབ་སྲིན་པོའི་ཡུལ་དུ་
གཏོང་དགོས་” ཞེས་རྒྱལ་པོར་ཡང་ཡང་སྨྲས། རྒྱལ་པོའི་ཐུགས་ལ་ངའི་
ཁོག་པའི་སྙིང་དང་འདྲ་བའི་བུ་འདི་སྲིན་ཡུལ་དུ་ག་ནས་གཏོང་ནུས་་་
དགོངས་ཏེ་གསུངས་པ། “ང་ཡི་རིགས་རྒྱུད་མུ་ཏིག་དོ་ཤལ་གྱི་བདག་
ཉིད། སྙིང་དང་འདྲ་བའི་རྒྱལ་སྲས་ལྷོ་ནུབ་སྲིན་ཡུལ་དུ་གཏོང་མི་དགོས་
པར་དེ་མིན་ཐབས་གང་བྱས་ཀྱང་ཆོག་གོ་” ཞེས་གསུངས་པས། བཙུན་
མོས་དེ་མ་ཐག་ཏུ་མིག་ཁྲོ་ཚུགས་སུ་བལྟས་ཏེ་ “ཁྱེད་ཀྱིས་བདག་ལ་བརྩེ་
བའི་ཐུགས། ཡོད་བསམ་ཡལ་བའི་རང་བཞིན་དེ། ནམ་མཁའི་ས་
98



འཇའ་དང་ཁྱད་ཅི་ཡོད། དེ་བས་ང་རང་འཆི་ལམ་དུ། གཤེགས་རྗེས་
འགྱོད་གདུང་བྱེད་མི་དགོས་” ཞེས་སྨྲས་ཏེ་དབུགས་ཀྱི་རྒྱུ་བ་བྲེལ་ལ་བཀོད།
སྦར་མོས་གདོང་པ་བཀབ་སྟེ་གནས་སོ། རྒྱལ་པོའི་ཐུགས་ལ་སྐྲག་སྣང་
དང་སྡུག་བསྔལ་ཅིག་ཅར་དུ་སྐྱེས་ཏེ་རྒྱལ་སྲས་དད་པ་བརྟན་པའི་དྲུང་དུ་
ཕེབས་ནས་འདི་སྐད་དོ། “ང་ཡི་བུ་དད་པ་བརྟན་པ་ཁྱོད་ཀྱིས་ལན་ཅིག་
ལྷོ་ནུབ་སྲིན་པོའི་ཡུལ་དུ་ཕེབས་ཏེ་ལྷ་ཡི་སྲས་མོ་ཀུ་ཤ་ལི་འདིར་གདན་
དྲོངས་ཤོག དེ་ནི་ང་ཡིས་ཁྱེད་ལ་སྙིང་རིང་བ་མིན། བཙུན་མོའི་སྙན་
གཞི་སྲས་མོ་ཀུ་ཤ་ལིས་མ་གཏོགས་གཞན་གྱིས་བཅོས་མི་ཐུབ་པའི་དབང་
གིས་སོ་” ཞེས་གསུངས་པ་ལྟར་རྒྱལ་སྲས་ཀྱིས་ཀྱང་ཞལ་གྱིས་བཞེས། དེ་
ནས་བཞོན་པའི་རྟ་བཟང་པོ་དང༌། འགེལ་བའི་དྲེའུ། འཁོར་གཡོག་
དང་བཅས་ཏེ་རྒྱལ་སྲས་དད་པ་བརྟན་པ་ལྷོ་ནུབ་སྲིན་ཡུལ་ཕྱོགས་སུ་ཐོན།
ཟླ་ཤས་ཕེབས་རྗེས་སྲིན་པོའི་སྒོ་སྲུང་དང་པོའི་ཉེ་འགྲམ་དུ་འབྱོར་ནས་
རྒྱལ་སྲས་ཀྱིས་འཁོར་གཡོག་རྣམས་ལ། “ཀྱེ་མ་ཉོན་དང་ང་ཡི་འཁོར་
གཡོག་རྣམས། བཞོན་པའི་རྟ་བཅས་ཁྱེད་རྣམས་རང་ཡུལ་ལོག འདི་
ནས་བསྐྱོད་ན་སྲིན་པོའི་ཟས་སུ་གྱུར། དེར་བརྟེན་འཕྲེང་བར་མི་བྱ་ཕྱིར་
ལྡོག་ཅིག་” ཅེས་གསུངས་པས་འཁོར་གཡོག་ཚོས་ “ བདག་ཅག་ཚོའི་་ས་
དཔྲལ་བའི་མིག ཁོག་པའི་སྙིང་ལྟ་བུའི་རྒྱལ་སྲས་ཁྱེད་གཅིག་པུ་བཏང་
སྟེ། བདག་ཚོ་ལོག་ག་ལ་ཕོད། ལེགས་ཉེས་ཅི་བྱུང་རུང་ཕྱག་ཕྱིར་
འཁྲིད་པར་ཞུ” ཞེས་ནན་གྱིས་གསོལ་ཡང་མི་གསན་པར་རྒྱལ་སྲས་གཅིག་
པུར་ཕེབས། སྲིན་པོའི་སྒོ་སྲུང་དང་པོའི་ཡུལ་གྱི་རི་དང་། ཆུ། ཁང་
ཁྱིམ་བཅས་ཁ་དོག་ནག་པོ་ཡིན་ལ་བྱ་རིགས་དང་། ཁཱ་ཏི། སྐྱུང་ཀ་
བཅས་ནམ་མཁར་ལྡིང་ཞིང་། སྐད་ཀྱིས་ཁྱབ་པ་བཅས་དང༌། སྲིན་པོ་
མདོག་ནག་སྐྲ་གྱེན་དུ་ཟིང་ཞིང༌། མཆེ་བ་གངས་རི་ལྟར་བརྩེགས་པ་
ཞིག་སྦྲ་ནག་འཐག་ཏུ་བྲན་བཞིན་འདུག་པས་དེས་རྒྱལ་སྲས་མཐོང་མ་ཐག་
199



ལག་གི་སྦྲ་ནག་ཕར་གཡུགས་ཏེ་སྐད་ཆེན་པོས་ “འབུ་ཚེ་ཟད་གྲོག་མའི་སྒོ་
རུ་བཅར། མི་ཚེ་ཟད་སྲིན་པོའི་སྒོ་རྩར་སླེབས། ཁ་གདངས་ཐེངས་
གཅིག་ལ་མགོ་ལུས་བཅུག དབུགས་གཏོང་ཐེངས་གཅིག་ལ་ཁྱུར་མིད་
བཏང་༡ ཞེས་སྨྲས་ཏེ་ཁྱུར་མིད་བཏང་བྱུང་བས་རྒྱལ་སྲས་ཀྱིས་ སྐྱབས་
གནས་དཀོན་མཆོག་གསུམ་ལ་གསོལ་བ་དྲག་ཏུ་བཏབ་པས་དེ་མུར་ཕྱིར་
སྐྱུགས། ཁོ་ཞུམ་པར་གྱུར་ནས་ལམ་སེང་རྒྱལ་སྲས་ལ་ཕྱག་གསུམ་འཚལ་
ནས་འདི་ལྟར། “ཁྱེད་སངས་རྒྱས་ཡིན་པ་ངས་མི་ཤེས། དད་པ་དམ་
ཚིག་ལོག་པ་མཐོལ་ལོ་བཤགས་” ཞེས་སྨྲས། རྒྱལ་སྲས་ཀྱིས་“རང་ཉིད་
བྷང་ག་ལའི་རྒྱལ་སྲས་ཡིན་ལུགས་དང་། ལྷའི་སྲས་མོ་ཀུ་ ཤ་ལི་གདན་
འདྲེན་མཁན་ཡིན་སྐོར་ཞིབ་པར་གསུངས་པས་སྲིན་པོས། གཞེས་ཉིན་
ལྷ་ཉིན་དཀར་པོ་ཤར་བའི་དུས། ཟླ་བ་བཞི་པའི་ཚེས་ཆེན་བཅོ་ལྔ་ཡིན།
སྲིན་པོ་ཤ་ཁྲིམས་བསྡམ་པའི་དུས་ཡིན་པས། དེ་དུས་ང་ཡི་བལ་གྱི་གླང་
པོ་ཆེ། ཆིབས་ཏེ་ཕེབས་ནས་སྲིན་རྒྱལ་ཕོ་བྲང་གི། ཡང་སྟེང་བབས་
ནས་ཤར་ཕྱོགས་གཡུའི་སྐྱེད་ཚལ། དེའི་ནང་ཀུ་ཤ་ལི་ཡི་སྲས་མོ་ཡོད།།
ཅེས་སྨྲས་པ་ལྟར་རྒྱལ་སྲས་ཀྱིས་གླང་པོ་ཆེ་ཆིབས་པས་དེས་ནམ་མཁར་
འཕུར་ནས་སྲིན་པོའི་རྒྱལ་པོ་རག་ཤ་མགྲིན་དགུའི་ཕོ་བྲང་གི་ཡང་ཐོག་ཏུ་
བབས། ལྷའི་སྲས་མོ་ཀུ་ཤ་ལིས་རྒྱལ་སྲས་དད་པ་བརྟན་པ་ཡང་ཐོག་ཏུ་
ཕེབས་པ་མཁྱེན་ཏེ་བསུ་བའི་བཀོད་པ་དང་བཅས་གཟིམ་ཆུང་དུ་གདན་
དྲངས། དེའི་དུས་སུ་ཡུལ་བྷང་ག་ལ་རུ་བཙུན་མོའི་སེམས་སུ་ངའི་བྱ་བ་
དང་པོ་རྒྱལ་སྲས་དད་པ་བརྟན་པ་དེ་སྲིན་པོའི་ཟས་སུ་སྟེར་ཟིན། ད་བྱ་
བ་གཉིས་པ་བློན་པོ་བློ་གྲོས་རབ་བརྟན་ཕོ་བྲང་ཕྱིར་བསྐྲད་དགོས་སྙམ་སྟེ།
གློ་བུར་དུ་ནད་གཞི་ལྕི་རུ་འགྲོ་ཁུལ་བྱས་པས་རྒྱལ་པོ་ཐུགས་འཚབ་རབ་ཏུ་
སྐྱེས་ནས། “ཀ་ཡེ་བཙུན་མོ་ཁྱེད་ཀྱི་སྙུན་གཞི་ཇེ་ལོད་དུ་སོང་བ་ཡང་
སྙིང་གང་གིས་གནོད་པ་ཡིན་ནམ་” ཞེས་གསུངས་པས་བཙུན་མོས་ “ང་
100



དང་བློན་བློ་གྲོས་རབ་བརྟན་དེ་ཁམས་དང་སྤར་ཁ་མི་མཐུན་སྟབས་གནོད་
པ་ཧ་ཅང་ཆེ་བས་ཁོ་རྒྱ་མཚོའི་ཕ་མཐར་བསྐྲད་དགོས་” ཞེས་སྨྲས། རྒྱལ་
པོས་བཙུན་མོ་རབ་གསལ་ནང་ནས་ལྟ་རུ་བཅུག་སྟེ་བློན་པོ་ཡུལ་གཞན་དུ་
བཏང་ནས་རྒྱ་མཚོའི་ཕ་མཐར་བསྐྲད་ཁུལ་བྱས། དེའི་སྐབས་སུ་སྲིན་
པོའི་ཡུལ་ལ་རྒྱལ་སྲས་དད་པ་བརྟན་པས་སྲས་མོ་ཀུ་ཤ་ལི་མི་ཡུལ་དུ་ཕེབས་
ནས་བཙུན་མོའི་སྙུན་གཞི་བཅོས་དགོས་ལུགས་གསོལ་བས་ཀུ་ཤ་ལིས་ཀྱང་
བཙུན་མོ་དེ་གནོད་སྦྱིན་ཞིག་ཡིན་པས་དེ་མ་བཏུལ་ན་རྗེས་སུ་སེམས་ཅན་
མང་པོར་སྡུག་བསྔལ་དཔག་ཏུ་མེད་པ་ཡོང་རྒྱུ་ཡིན་པ་མངོན་མཁྱེན་གྱིས་
མཁྱེན་ཏེ་འདི་སྐད་དོ། བདག་ནི་ལྷ་ཡུལ་ནས་འདིར་སྲིན་པོ་རྣམས་ང་
རྒྱལ་དང༌། ཞེ་སྡང་ལས་བསྒྲལ་ནས་ཞི་བའི་ངང་དུ་གནས་པ་བྱེད་དུ་
ཡོང་བ་ཡིན། འོན་ཀྱང་ཁྱེད་ཀྱི་ཐུགས་རེ་བསྐོང་ཕྱིར་མི་ཡུལ་དུ་མི་འགྲོ་
ཐབས་མེད་ལགས་ན་སྔོན་དུ་ངས་སྲིན་རྒྱལ་རག་ཤ་མགྲིན་དགུར་སྙན་སེང་
ཞུས་ཆོག་ཅེས་གསུངས། ། སང་ཉིན་མདུན་གྲོས་ཚོགས་སྐབས་ཀུ་ཤ་ལིས་
མི་ ཡུལ་ དུ་ ཕེབས་ རྒྱུའི་ སྐོར་ ཞུས་ པས་ སྲིན་ རྒྱལ་ གྱི་ གནང་ བ་ མ་ ཐོབ།
སྲས་མོ་ཀུ་ཤ་ལིས་རྒྱལ་སྲས་སྲིན་རྒྱལ་དྲུང་དུ་ཕེབས་ཏེ་སྐྱུར་དུ་གནང་བ་ཞུ་
རྒྱུའི་གྲོས་བཏོན་པ་ལ་རྒྱལ་སྲས་ཀྱིས་དེ་ལྟར་ཞལ་གྱིས་བཞེས། ཁོང་རྣམ་
གཉིས་རྒྱ་ཆེ་ལ་ཤིན་ཏུ་མཐོ་བའི་ཕོ་བྲང་གི་སྒོ་མོ་ཆེའི་གཡས་གཡོན་དུ་སྲིན་
པོ་ཁ་དོག་དཀར་སེར་དམར་ལྗང་མང་པོས་ལག་ཏུ་མེདུང་དང་། ) རལ་
གྲི། ཞགས་པ། མདའ་ལ་སོགས་གོ་མཚོན་ལག་ཏུ་བཟུང་ནས་སྒོ་སྲུང་
བཞིན་འདུག་པའི་དཀྱིལ་ནས་སྦུག་ཏུ་ཕེབས། དེར་ཡངས་ཤིང་རྒྱ་ཆེ་
བའི་མདུན་གྲོས་ཁང་གི་དབུས་སུ་མི་ལྤགས་བཏིང་པའི་གསེར་ཁྲིའི་སྟེང་དུ་
སྲིན་རྒྱལ་རག་ཤ་མགྲིན་དགུ་བསྡད་ཡོད། སྲིན་རྒྱལ་དེ་ལ་མགོ་བོ་དགུ་
དང་མགྲིན་པ་དགུ་ཡོད་ཅིང༌། ལྟེ་བའི་མགོ་བོའི་སྟེང་གི་སྐྲ་ལོ་ཟང་ཟིང་
གྱེན་དུ་གཟེངས། མིག་ཆེ་ལ་ཁྲོ་ཚུགས་སུ་ལྟ་བ། མཆེ་བ་རྣོ་པོ་ཁ་ནས་
101



ཕྱིར་མངོན་པ། ལུས་གཟུགས་ཧ་ཅང་ཆེ་བ་དེར་སྟོད་དུ་གཟིག་ལྤགས་
དགུ་ཡི་སྟོད་གོས་དང་སྨད་དུ་སྟག་ལྤགས་དགུ་ཡི་སྨད་གཤམ། ལག་
གཡས་གཡོན་དུ་སྤྱང་ལྤགས་དགུ་ཡི་ཕུ་ཐུང་སྤྲུས་པ་མཐོང་བ་ཙམ་གྱིས་
འཇིགས་སུ་རུང་བ་ཞིག་ཡོད་པ་དང་། ། དེའི་གཞོགས་གཡས་གཡོན་དུ་
སྲིན་པོ་མགོ་བོ་བརྒྱད་པ་ནས་གཉིས་པའི་བར་ཁྲི་མཐོ་དམན་སྣ་ཚོགས་སུ་
བསྡད་འདུག རྒྱལ་སྲས་དད་པ་བརྟན་པས་སྙིང་སྟོབས་ཞུམ་པ་སྤུ་ཙམ་
མེད་པའི་ངང་སྲིན་རྒྱལ་གྱི་མདུན་དུ་ཕེབས་ནས་ “བདག་ནི་བྷང་ག་ལ་ཡི་
རྒྱལ་སྲས་ཡིན། བདག་གི་མིང་ལ་དད་པ་བརྟན་པ་ཟེར། བཙུན་མོ་
མཆོག་གི་སྙུན་གཞི་བཅོས་པའི་ཕྱིར། ཀུ་ཤ་ལི་མཆོག་མི་ཡུལ་གཏོང་བར་
ཞུ།” ཞེས་གསོལ་བས། སྲིན་རྒྱལ་གྱིས་ “ཀུ་ཤ་ལི་ཡི་སྲས་མོ་འདི་ལྟ་ཡི་ཡུལ་
ནས་ གནས་འདིར་ཕེབས། སྲིན་ཡུལ་མེ་ཏོག་ ཕོག་ པའི་ ལྷ་ སྐལ་ ཡིན།
སྲིན་རྒྱལ་ང་ཡི་ཁོག་པའི་སྙིང་དང་འདྲ། སྲིན་པོ་རྣམས་ཀྱི་སྐྱབས་དང་
མགོན་ཡིན་པས། འདི་ནས་གཞན་ལ་བཏང་བར་མ་ཕོད་ཀྱང༌། ཁྱེད་
ནི་མི་མཆོག་ཡིན་པས་གནས་འདིར་སླེབས། དེར་བརྟེན་ད་དུང་ཁྱེད་ཀྱི་
མཐུ་ནུས་ལྟ། ། དེ་ལས་རྒྱལ་ན་ལྷ་སྲས་ལོག་ཀྱང་བཏང་།” ཞེས་གསུངས་པ་
དེ་མགྲིན་པ་དགུ་ནས་གྲུགས་སྟབས་སྐད་སྒྲས་ས་ཡང་ཡོམ་ཡོམ་དུ་གྱུར།།
དེ་ནས་སྲིན་པོ་མགོ་བོ་གསུམ་པ་ཞིག་གིས་རྒྱལ་སྲས་ཡུལ་ཁྲག་མཚོའི་གླིང་
དུ་ཕེབས་དགོས་པའི་ལན་བྱས། ཀུ་ཤ་ལིའི་སྲས་མོས་རང་གི་སོར་གདུབ་
ནོར་བུའི་ཕྲ་ཚོམ་དེ་རྒྱལ་སྲས་ལ་ཕུལ་ནས་མངགས་ཆ་བྱས། སང་ཉིན་
རྒྱལ་སྲས་ཁྲག་མཚོའི་གླིང་དུ་ཕེབས། སྒོའི་གཡས་གཡོན་དུ་བྱུ་རུའི་བུ་མོ་
གཉིས་ཀྱིས་བྱུ་རུའི་སྐུད་པ་འཁེལ་བཞིན་འདུག་པས་རྒྱལ་སྲས་ཀྱིས་ཀུ་ཤ་
ལིས་བསྐུར་བའི་སོར་གདུབ་བཏོན་ཙམ་གནང་བས་ཁོ་གཉིས་ཀྱི་སྐུད་པ་
ཆད་དེ་ ཕང་ས་རུ་ལྷུང་བ་དེ་སྒྲུག་པའི་བར་དེར་རྒྱལ་སྲས་སྒོ་རུ་འཛུལ།
དེའི་ནང་ཁྲག་གི་རྫིང་བུ་རྦ་རླབས་དྲག་ཏུ་འཁྲུག་ཅིང་། དམར་དྲིས་
102



མགོ་བོ་ཡོམ་ཡོམ་བྱས་པ་ཞིག་འདུག་པ་དེའི་དཀྱིལ་ནས་ཟངས་ཀྱི་ཁྱི་མོ་
གཏུམ་དྲག་ཆེ་ལ་ངར་སྐད་རབ་ཏུ་སྒྲོག་པ་ཞིག་དོན་ཡོང་ནས་རྒྱལ་སྲས་
ཕྱོགས་སུ་རྒྱུགས་བྱུང་བས་རྒྱལ་སྲས་ཀྱིས། “ང་ནི་བྷང་ག་ལ་ཡི་རྒྱལ་སྲས་
ཡིན། སྨན་ལྷ་ཀུ་ཤ་ལི་ཡི་གཏན་གྲོགས་ཡིན། ཁྱི་མོ་དམར་མོ་ངར་
ངར་མ་བྱེད་ཅིག་” གསུངས་ཏེ་སོར་གདུབ་ཀྱི་ཕྲ་ཚོམ་དེ་བསྟན་པས་ཟངས་
ཁྱི་ལུས་ཁུམས། མཇུག་མ་བརླ་འོག་ཏུ་བཅུག་སྟེ་ཁྲག་མཚོའི་ནང་ཕྱིར་
ལོག་སོང་། ཁྲག་མཚོ་ནས་ཚུར་ལོག་ཕེབས་པ་དང་ཡང་སྲིན་པོ་མགོ་
གསུམ་པས་རྒྱལ་སྲས་ གཡུ་ཡི་སྐྱེད་ཚལ་ དུ་ ཕེབས་ དགོས་ལུགས་བཤད།
རྒྱལ་སྲས་ ཕེབས་ ཁར་ ཀུ་ ཤ་ ལིའི་སྲས་ མོས་ མངགས་ ཆ་ ཞིབ་ པར་བྱས།
རྒྱལ་སྲས་གཡུ་ཡི་སྐྱེད་ཚལ་དུ་ཕེབས་པ་དང་སྒོའི་གཡས་གཡོན་གཉིས་གཡུ་
ཡི་བུ་མོ་གཉིས་ཀྱིས་གཡུ་ཡི་སྐུད་པ་འཁེལ་བཞིན་འདུག་པར་སྔར་ལྟར་
སོར་གདུབ་ཀྱི་ཕྲ་ཚོམ་བསྟན་ནས་ནང་དུ་ཕེབས། གཡུ་ཡི་ལྗོན་ཤིང་མང་
པོ་ལ་གཡུ་ཡི་ལོ་མ་རབ་ཏུ་རྒྱས་པས་སྒྲིབ་ཅིང་། གློ་བུར་རླུང་ཆེན་པོ་ཞིག་
བརྒྱབ་སྟེ་གཡུ་ཡི་ལོ་མ་དེ་དག་ལྷུང་ནས་རྒྱལ་སྲས་ཀྱི་ལུས་ལ་སྤུ་གྲི་བསྣུན་པ་
ལྟར་སྣུན་བྱུང་བས་རྒྱལ་སྲས་ཀྱིས། “ང་ནི་བྷང་ག་ལ་ཡི་རྒྱལ་སྲས་ཡིན།
སྨན་ལྷ་ཀུ་ ཤ་ལི་ཡི་གཏན་གྲོགས་ཡིན། གཡུ་ཡི་ལོ་མ་རླུང་བུས་མ་་་་
དཀྲུགས་ཤིག མཛེས་སྡུག་ལྗོན་པའི་རྒྱུན་དུ་ད་སོང་ཞིག” ཅེས་གསུངས་
ཏེ་ སོར་གདུབ་བསྟན་པས་རླུང་འཇགས། གཡུ་ཡི་ལོ་མ་རྣམས་ སྔར་་
བཞིན་ལྗོན་སྟེང་རབ་མཛེས་ཁ་དོག་ངོམས་ནས་གནས་སོ། དེ་ལྟ་བུའི་
འཇིགས་པ་ལས་རྣམ་པར་རྒྱལ་སྟབས་སྲིན་པོའི་རྒྱལ་པོ་རྒྱལ་སྲས་དད་པ་
བརྟན་པའི་མཐུ་རྩལ་ལ་ཧ་ལས་དེ་ཀུ་ཤ་ལིའི་སྲས་མོ་མི་ཡུལ་དུ་གཏོང་རྒྱུར་
ཐག་བཅད་དེ་གསུངས་པ། རབ་མཛེས་ཀུ་ཤ་ལི་ཡི་སྲས་མོ་ཁྱེད། མི་
ཡི་མཆོག་གྱུར་རྒྱལ་སྲས་དད་པ་བརྟན་པ་དང་ལྷན་དུ་ཡུལ་བྷང་ག་ལ་རུ་
ཕེབས་ནས་དཔལ་ལྡན་མི་ཡི་དབང་པོའི་དགོངས་དོན་འགྲུབ་པར་གྱིས་
103



ཤིག་” ཅེས་གསུངས་པས་ཀུ་ཤ་ལིའི་སྲས་མོས་ “བདག་མི་ཡུལ་དུ་ཕྱིན་ཏེ་
འགྲོ་བ་མིའི་དོན་བསྒྲུབ་པར་བྱེད་པ་ལ་མེད་དུ་མི་རུང་བའི་ནོར་བུ་སྲིན་
པོའི་གཡང་མཛོད་གོང་མ་ནས་བསམ་འཕེལ་བདུད་རྩིའི་གཏེར་ཆེན་་་
གསེར་གྱི་བུམ་པ་དེ་བདག་ལ་གནང་བར་ཞུ།། ཞེས་གསོལ་བས་སྲིན་རྒྱལ་
གྱིས་དེ་ལྟར་གནང་། དེ་ནས་རྒྱལ་སྲས་དད་པ་བརྟན་པ་དང་ལྷ་སྲས་ཀུ་
ཤ་ལི་རྣམ་གཉིས་ཀྱིས་གླང་ཆེན་ལ་ཆིབས་ཏེ་སྲིན་པོའི་སྒོ་སྲུང་དང་པོའི་
སར་ཕེབས་ནས་གླང་པོ་ཆེ་དེར་བཞག་ནས་བུམ་པར་སྨོན་ལམ་བཏབ་སྟེ་
ཀླུ་ཡུལ་དུ་ཕེབས། དེར་ཀླུའི་བུ་མོ་གདེངས་ཀ་ཅན་གྱིས་ཀླུའི་ནོར་བུ་
བསམ་ འཕེལ་ ལག་ ཏུ་ཁྱེར་ནས་ སྒྲུག་ ཡོད་ པ་ དེ་དང༌ མཉམ་ དུ་ཕེབས།
ཁོང་ཚོ་ས་བདག་གི་ཡུལ་དུ་ཕེབས་ཚེ་ས་བདག་གི་བུ་མོ་ལག་ན་དྭེ་བས་ས་
བདག་གི་ནོར་བུ་ཚེ་ཚེ་ར་ཡི་པགས་པ་འཁྱེར་ཏེ་སྒུག་ཡོད་པ་དེ་དང་མཉམ་
དུ་ ཕེབས་ཏེ་མཐར་བྷང་ག་ལའི་ཡུལ་གྱི་ཕུ་རུ་སླེབས་པས་དེར་ལྟ་ བས་
ངོམས་པ་མེད་པའི་སྒྱུ་མའི་ཕོ་བྲང་ཞིག་བསྐྲུན་ཏེ་བཞུགས་ སོ། དེར་
གནས་འབངས་རྣམས་ཀྱིས་གནས་ཚུལ་དེ་འཕྲལ་དུ་རྒྱལ་པོར་སྙན་སེང་
ཞུས་པས་རྒྱལ་པོས་ཕོ་ཉ་མངགས་ཏེ་བརྟག་པ་ན་རྒྱལ་སྲས་དད་པ་བརྟན་
པ་ཕེབས་ཡོད་པ་ཤེས་ནས་རྒྱལ་པོ་རབ་ཏུ་དགྱེས་ནས་བསུ་མི་རྟ་པ་ལྔ་བརྒྱ་
བཏང༌། བཙུན་མོའི་འགྲམ་དུ་ཕེབས་ཏེ་འདི་སྐད་དོ། ཀ་ཡེ་བཙུན་
མོ་དམ་པ། ཁྱེད་ཀྱི་ནད་གཞི་དེ་དུས་མི་རིང་བར་གྲོལ་བར་བྱ་རྒྱུར་ངེས་
པས་དེ་ནི་ལྷ་ཡི་སྲས་མོ་ཀུ་ཤ་ལི་རྒྱལ་སྲས་ཀྱིས་གདན་དྲངས་ཏེ་ཕོ་བྲང་དུ་
མྱུར་བར་ཕེབས་རྒྱུ་ཡིན་པས་དགའ་བར་གྱིས་ཤིག་” ཅེས་གསུངས་པས་
བཙུན་མོ་ནི་གཏམ་དེ་རྣ་བར་ཐོས་མ་ཐག་ཁོག་པའི་ནང་དུ་དུག་སོང་བ་
ལྟར་རེ་ཞིག་དྲན་པའང་མི་གསལ་བར་གྱུར། རྒྱལ་སྲས་དད་པ་བརྟན་པ་
སོགས་ཕོ་བྲང་དུ་ཕེབས་ནས་དགའ་སྟོན་གྲུབ་རྗེས་ཀུ་ ཤ་ལིའི་སྲས་མོ་་་
བཙུན་མོའི་ནད་བཅོས་སུ་ཕེབས་ཏེ་བརྟག་པ་མཛད་པས་ནད་མེད་པ་
104



གསལ་བར་གསུངས། བཙུན་མོས་ “ཁྱོད་ཀྱིས་ངའི་ལུས་ལ་ནད་མེད་པ་
ཅི་ལ་ཤེས། ང་ནི་ སྟེང་ ལྷ་ནས་མཆེད་ པའི་ ལྷ་ཡི་སྲས་མོ་ཡིན” ཟེར།
ཀུ་ཤ་ལིའི་སྲས་མོས་ “ང་ནི་ལྷ་ཡི་བུ་མོ་ཀུ་ཤ་ལི་ཡིན། ལྷ་ཡི་ལུས་ནི་གཙང་
ཞིང་ཡིད་དུ་འོང་བའི་ཨུ་དུམ་ཝ་ར་ལྟ་བུ་ཡིན།” ཞེས་གསུངས་ནས་རང་
གཟུགས་ བསྟན་ཏེ་ “ཁྱོད་ཀྱིས་ཀྱང་དངོས་གཟུགས་ སྟོན་ཤོག་” ཅེས་པས་
གསུངས་པས་མོ་ངོ་གནོང་སྟེ་ “ང་ནི་ཀླུ་ཡི་བུ་མོ་ཡིན་” ཞེས་སྨྲས། ཀླུ་ཡི་
བུ་མོ་གདེངས་ཀ་ཅན་དེར་ཡོང་སྟེ་ “ང་ནི་ཀླུ་ཡི་བུ་མོ་ཡིན། ངོ་གདོང་
དཀར་ལ་མགོ་བོར་སྦྲུལ་གྱི་གདེངས་ཀ་དང་ལུས་སྟོད་མི་ལ་ལུས་སྨད་སྦྲུལ་
གཟུགས་ཡིན། ཁྱོད་ཀླུ་ཡི་བུ་མོ་ཡིན་ན་ཀླུ་གཟུགས་སྟོན་ཤིག་”ཅེས་སྨྲས་
པས་མོ་ངོ་གནོང་སྟེ་ “ང་ནི་ས་བདག་གི་བུ་མོ་ཡིན” ཞེས་སྨྲས། ས་བདག་
གི་བུ་མོ་ལག་ན་དེ་བ་དེར་ཡོང་སྟེ་ “ང་ས་བདག་གི་བུ་མོ་ཡིན། ལུས་པོ་
མདོག་སེར་ལ་མགོ་བོ་མེ་ཏོག་སེར་པོས་བརྒྱན་པ། ལུས་ལ་སྦྲུལ་ལྤགས་
སེར་པོའི་སྟོད་གོས་དང༌། སྨད་གཤམ་གྱོན་ཡོད། ཁྱོད་ས་བདག་གི་བུ་
མོ་ཡིན་ན་ས་བདག་གི་གཟུགས་སྟོན་ཤིག་” ཅེས་སྨྲས་པས་མོ་ཁ་སྐྱེངས་པ་
དང་ཆབས་ཅིག་ནད་གཞི་ཇེ་སྡུག་ཏུ་འགྲོ་ཁུལ་གྱིས་སྐད་ཆེན་པོས་ཨ་ར་ཨུ་
རུ་ཟེར་འབོད། རྒྱལ་པོས་ཚུལ་འདི་ལ་གཟིགས་ཏེ་ཐུགས་མི་བཟོད་པར་
ཁོང་གསུམ་ལ་བཙུན་མོ་ནད་ལས་མྱུར་བར་སྐྱོབ་ཐབས་ཀྱི་རེ་འབོད་བྱས།
ཁོང་གསུམ་གྱིས་ “བཙུན་མོ་འདི་ལྷ་དང་། ཀླུ། ས་བདག་སོགས་ཀྱི་
རིགས་སུ་མ་གཏོགས་པའི་གནོད་སྦྱིན་མོ་ཞིག་ཡིན་ངེས་རེད། དེས་ན་
སྨན་དཔྱད་ཀྱིས་ ཕན་ཐབས་མི་འདུག མོ་རང་གི་འདོད་པ་ལྟར་ས་
བསྒྲུབས་ནས་ནད་ལས་གྲོལ་བར་བྱ་རྒྱུ་རེད་” ཅེས་ཞུས། རྒྱལ་པོ་ནི་ཁོང་
གསུམ་པོའི་སྐད་ཆར་སྣང་འཇོག་གང་ཡང་མེད་པར་བཙུན་མོ་ནད་ལས་
བསྒྲལ་རྒྱུ་ཁོ་ན་དགོངས། བློན་པོ་རྣམས་ཀྱིས་གཏམ་དེ་ཐོས་པ་དང་
བཙུན་མོའི་ཐོག་མའི་འབྱུང་ཁུངས་ལ་དཔྱད་ཚེ་ཕལ་ཆེར་གནོད་སྦྱིན་
105



མོའམ་བདུད་རིགས་ཤིག་མིན་ནམ་སྙམ་པའི་དོགས་གཞི་བྱུང༌། མོས་
བསམ་བློ་དྲུག་གསུམ་བཅོ་བརྒྱད་བཏང༌། བློ་རྩེ་ཉི་ཤུ་རྩ་ལྔ་བཀོད་དེ་
བསམ་པར་སྔོན་དུ་ལྷ། ཀླུ། ས་བདག་བཅས་ཀྱི་བུ་མོ་ཕྱིར་བསྐྱོད་རྗེས་
རྒྱལ་སྲས་མེད་པ་བཟོ་སླ་སྙམ་ནས་རྒྱལ་པོར་ “ལྷ་ཀླུ་ས་བདག་མ་རུང་པ་
གསུམ་གྱི་གནོད་པས་ང་འདི་རུ་སྡོད་ཐབས་བྲལ་འདུག རྒྱལ་པོ་རིན་པོ་
ཆེ། ཁྱེད་ཀྱིས་བཀའ་བཏང་སྟེ་གདུག་པ་ཅན་གསུམ་པོས་རྒྱལ་པོའི་ཕོ་
བྲང་གི་མདུན་དུ་བཙུན་མོའི་ ཕོ་བྲང་ལྟ་ བས་ངོམ་པ་མེད་པ་ ཞིག་ཉིན་
གསུམ་ལ་བསྐྲུན་དགོས། དེ་མ་ཐུབ་ན་ཁོང་གསུམ་པོ་ཐག་རིང་དུ་བསྐྱོད་
དགོས་” ཞེས་སྨྲས་པས་རྒྱལ་པོའི་ཐུགས་གདུང་བས་མནར་ཏེ་རྒྱལ་སྲས་ལ་
གསུངས། རྒྱལ་སྲས་ཀྱིས་ཀུ་ཤ་ལིའི་སྲས་མོར་གསུངས་པས། དེར་
ཀླུའི་བུ་མོས་ངའི་ནོར་བུ་བསམ་འཕེལ་ལ་སྨོན་ལམ་བཏབ་ན་ཡིད་བཞིན་
དུ་འགྲུབ་ཡོང་ཞེས་སྨྲས་ཏེ་ཕོ་བྲང་གི་ཤར་སྒོའི་མདུན་ཡངས་པའི་ཐང་
ཆེན་དེར་ཕེབས་ནས་ནོར་བུ་རིན་པོ་ཆེ་ལ་འདོད་དོན་རྣམས་ཞུས་པས་དེ་
མ་ཐག་ཐང་གི་དབུས་སུ་རྒྱ་ཆེ་ལ་གྲུ་བཞི་སྒོ་བཞི་རྒྱུན་རྟ་བབས་དང་བཅས་
པ་ལ་ཐོག་རྩེག་གསུམ་ལྡན་གྱི་ཁང་བཟང་རྩེ་མོར་གསེར་གྱི་རྒྱ་ཕིབས་དང་།
གདུགས་དང་རྒྱལ་མཚན་བ་དན་སོགས་ཀྱིས་བརྒྱན་པའི་ཕོ་བྲང་ལྟ་བས་
ངོམ་པ་མེད་པ་ཞིག་བྱུང་བ་དེར་བཙུན་མོ་འཁོར་བཅས་སྤོས་ཏེ་བསྡད།
འོན་ཀྱང་བཙུན་མོའི་སེམས་ལ་སྡུག་བསྔལ་ཆེས་ཆེར་སླེབས་ནས་བསམ་བློ་
དྲུག་གསུམ་བཅོ་བརྒྱད་བཏང་མཐར། ། ཉིན་ཞིག་རྒྱལ་པོ་ཕོ་བྲང་དུ་་
གདན་དྲངས་ནས། “ ཀྲོང་ངེར་ལངས་པའི་ཁང་པ་འདི་ལྟ་ན་མཛེས་
ཀྱང་འདིའི་ཁོ་ར་ཁོར་ཡུག་ཏུ་ལྗོན་ཤིང་དང་མེ་ཏོག་བྱ་བྱིའུ་ལ་སོགས་མི་
འདུག་པས་དེས་ན་ཉིན་གཉིས་ལ་དེ་དག་འགྲུབ་པ་དགོས། དེ་མ་འགྲུབ་
ན་ལྷ་ཀླུ་ས་བདག་ སོགས་ཀྱི་བུ་མོ་གསུམ་འཕྲལ་དུ་སྲོག་གཅོད་དགོས་༡)
ཞེས་སྨྲས་པས་རྒྱལ་པོས་བུ་མོ་གསུམ་ལ་བཀའ་དེ་ལྟར་བཏང་བར་ས་་་
106



བདག་གི་བུ་མོས་ “དེ་ནི་ངའི་ཚེ་ཚེ་ར་ཡི་པགས་པས་སྒྲུབ་ཡོང་” ཞེས་སྨྲས་
ཏེ་ཕོ་བྲང་གི་ཕྱོགས་བཞིར་ར་ལྤགས་བརྡབས་ཏེ་སྨོན་ལམ་བཏབ་པས་དེ་
མ་ཐག་ཕོ་བྲང་གི་ཁོར་ཡུག་ཏུ་སྔོ་ལྗང་ནེའུ་གསིང་རབ་ཏུ་རྒྱས་པའི་སྟེང་
སྤང་རྒྱན་མེ་ཏོག་ནམ་མཁའི་སྐར་ཚོགས་ལྟར་བཞད་པ་ལ་ཙན་དན་དང་
ཨ་ཀ་རུ། ཐང་ཤིང་དང་ཤུག་པ་ལ་སོགས་པ་རབ་ཏུ་འཁྲིགས་ཤིང་དེ་
དག་གི་རྩེ་མོར་ནེ་ཙོ་དང༌། ཀ་ལ་པིང་ཀ། འཇོལ་མོ་ལ་སོགས་པས་
སྐད་ སྙན་ པར་ སྒྲོག་ པ་ ཕོ་བྲང་ གི་ མདུན་ དུ་ པདྨ་ དང་། གུར་ གུམ།
ཨུཏྤལ་ སོགས་ མེ་ཏོག་སྣ་ཚོགས་བཞད་པས་བུང་བ་དང་ཕྱེ་མ་ལེབ་ ཅི་་་
དགར་འཕུར་ཞིང་སྦྲང་རྩིར་རོལ་བ་བཅས་ལྷ་ཡུལ་གྱི་སྐྱེད་ཚལ་མི་ཡུལ་དུ་
འཕོས་པ་ལྟ་བུ་ཞིག་བྱུང་ངོ༌། ། རྒྱལ་པོས་དེ་དག་གཟིགས་ནས་རབ་ཏུ་
དགྱེས་ ཏེ་ “ཀྱེ་ཀྱེ། བཙུན་མོ་དམ་པ་ཁྱེད་ཀྱི་དགོངས་པ་ལྟར་ ཉམས་
དགའ་བའི་བ་གམ་ཅན་གྱི་ཁང་བཟང་དང་། དེའི་ཕྱོགས་དང་ཕྱོགས་
མཚམས་སུ་ལྗོན་ཤིང་དང་མེ་ཏོག སྐད་སྙན་པར་སྒྲོག་ པའི་བྱ་བྱིའུ་་
བཅས་ཀྱིས་བསྐོར་ནས་ཡོད་པ་དེ་ནི་གཙུག་ན་ཟླ་བའི་ ཕོ་བྲང་ལའང་་་་
འགྲན་པར་བྱེད་པ་ལྟར་ལགས་ན། ད་ནི་སྙུན་ལས་གྲོལ་དུ་གསོལ།” ཞེས་
གསུངས་པས་བཙུན་མོས། “ཕོ་བྲང་དང་ལྗོན་ཤིང་ལ་སོགས་མིག་ལ་མཛེས་
པ་ཙམ་དུ་ཟད། དེ་ལ་ནི་ཉམས་སུ་དགའ་བ་དང་ངོ་མཚར་ཆེ་རྒྱུ་གང་
ཡང་མི་འདུག ད་དུང་ཕོ་བྲང་གི་ཤར་དུ་གསེར་གྱི་ས་གཞིའི་དབུས་སུ་
སྤོས་ཆུའི་ཁྲུས་ཀྱི་རྫིང་བུའི་སྟེང་དུ་མུ་ཏིག་གི་བླ་བྲེ་ཅན་དང་། སྐྱེད་ཚལ་
གྱི་ཕྱོགས་མཚམས་སུ་པདྨའི་རྫིང་བུ་འགའ་ཤས་ཡོད་པ་ལ་ངང་པ་དང་།
ངུར་པ། ཆུ་བྱ་སོགས་རྒྱུ་ཞིང་མགྲིན་པའི་རྫ་རྔ་འཁྲོལ་བ་བཅས་དགོས།
དེ་དག་ཉིན་གཅིག་ལ་མ་བྱུང་ན་རྒྱལ་སྲས་དད་པ་བརྟན་པ་སྲོག་དང་ཕྲལ་
དགོས།” ཞེས་སྨྲས་པས་རྒྱལ་པོའི་ཐུགས་མ་རངས་པར་གྱུར་ནས་འདི་སྐད་
དོ། ་གང་ཞིག་མི་ཡི་འདོད་པའི་རྟ་རྒོད་ལ། ཚོད་དུ་བཟུང་བའི་ཤེས་བྱའི་
107



སྲབ་མདའ་དགོས། ཚོད་མེད་རྨོངས་པས་ གང་སླེབས་བཏང་གྱུར་ན།
ནམ་ཞིག་གཡང་གཟར་ཐུག་སྟེ་སྲོག་དང་བྲལ།” ཞེས་གསུངས་པས་བཙུན་
མོས། ངོ་ཚ་ཁྲེལ་མེད་ས་སྐྱོང་གཡོ་ཁྲམ་ཅན། ང་ནི་རྩ་གསུམ་ལྷ་ཡི་
གནས་མཆོག་ནས། ཁྱོད་ཀྱི་སྡུག་བསྔལ་མུན་པ་བསལ་ཕྱིར་ཡོང་། མྱ་
ངན་སེལ་ནས་བདེ་བ་ཐོབ་པའི་དུས། དྲིན་ཅན་བརྗེད་དེ་མཆིལ་མ་
བཞིན་དུ་དོར” ཞེས་སྨྲ་བཞིན་པའི་སྐབས་སུ་ལྷའི་སྲས་མོ་ཀུ་ཤ་ལི་དེར་
ཕེབས་ཏེ་བཙུན་མོའི་འདོད་པ་བསྐོང་རྒྱུ་ཞལ་གྱིས་བཞེས་ནས་གསེར་གྱི་
བུམ་པར་སྨོན་ལམ་བཏབ་སྟེ་བུམ་ནང་བདུད་རྩི་བཏབ་པས་བཙུན་མོས་
བཤད་པ་རྣམས་ཡོངས་སུ་བསྒྲུབས། དེའི་སང་ཉིན་བཙུན་མོ་འཁོར་
བཅས་ཤིང་རྟར་ཞུགས་ཏེ་ཁྲུས་ལ་ཕེབས། དེ་ནས་བཙུན་མོས་སྤོས་ཆུའི་
ཁྲུས་རྫིང་ནང་གཟུགས་པོ་འཁྲུ་བཞིན་པའི་སྐབས་སུ་ཀུ་ཤ་ལིའི་སྲས་མོས་
ས་བདག་གི་བུ་མོར་ཁྱེད་ཀྱི་གཅེན་པོ་ར་གཅིག་བོས་ཤོག” ཅེས་གསུངས་
པས་ས་བདག་བུ་མོས་ཚེ་ཚེ་ར་ཡི་པགས་པ་ཁ་བུབ་ཏུ་བཞག་སྟེ། ངའི་
གཅེན་པོ་ར་ཎ་དེ་དེ་བར་གཅིག་ཅན་ད་ལྟ་ཉིད་དུ་གནས་འདིར་ཕེབས་
ནས་གདུག་པ་ཅན་གྱི་གནོད་སྦྱིན་མོ་འདི་བཏུལ་རོགས་གནང་” ཞེས་སྨྲས་
པས་ཁྲུས་རྫིང་གི་དཀྱིལ་ནས་སྟོབས་དང་ལྡན་པའི་གླང་དམར་པོ་སྤྱི་གཙུག་
ཏུ་ར་གཅིག་ཡོད་པ་ཞིག་དོན་ཏེ་བཙུན་མོའི་ནུ་མ་གཉིས་ཀྱི་བར་ན་ར་ཅོ་
བཙུགས་ཏེ་སྒལ་དཀྱིལ་ནས་དོན་པར་བྱས། བཙུན་མོའི་རང་གཟུགས་
ངོ་མ་ཕྱིར་མངོན་ཏེ་ཁྲུས་རྫིང་ནས་ དོན་ཏེ་ ཐད་ཀར་ཕོ་བྲང་ཕྱོགས་སུ་
རྒྱུགས་ཏེ་རྒྱལ་པོའི་སྟེང་དུ་མཆོངས་པས་རྒྱལ་པོ་འཇིགས་ཤིང་སྐྲག་སྟེ་
གསུང་ཆེན་པོས། “ང་སྐྱོབས་རོགས།” ཞེས་ལན་འགའ་བོས་པས་དེ་མ་
ཐག་ ཞགས་ འཛིན་ པ་ དང་། > མདའ་ པ་ ཚོ་ རྒྱུགས་ ཡོང་ སྟེ་ ཁོ་ ཚོས།
“ཕག་རྒོད་འདི་སྔོན་བཙུན་མོའི་བླ་ཤིང་ལ་གནོད་འཚེ་གཏོང་མཁན་ནུབ་
སྒོ་ནས་ཤོར་བའི་ཕག་དེ་རེད།” ཅེས་ཤོད་བཞིན་མདའ་འཕངས་ཏེ་དེར་
108



བསད། སྐབས་དེར་རྒྱལ་པོའི་ཐུགས་ལའང་རང་གི་བཙུན་མོ་འདི་ནི་
གནོད་སྦྱིན་ཆོ་འཕྲུལ་གྱིས་བར་ཆད་བྱེད་དུ་འོང་བ་ཡིན་པ་ཤེས་ནས་རྒྱལ་
སྲས་དད་པ་བརྟན་པར་བཟོད་གསོལ་དང༌། བློན་བློ་གྲོས་རབ་བརྟན་ཕོ་
བྲང་དུ་བོས། དེ་ནས་མི་རིང་བར་ཀུ་ཤ་ལིའི་སྲས་མོ་དང༌། ཀླུའི་བུ་མོ།
ས་བདག་གི་བུ་མོ་བཅས་པ་རྒྱལ་སྲས་དད་པ་བརྟན་པའི་བཙུན་མོར་་་
དབང་བསྐུར་ནས་ཉིན་མང་པོའི་རིང་གཉེན་སྒྲིག་གི་དགའ་སྟོན་ལ་རོལ།
དེ་ནས་ཡབ་ཀྱིས་སྲས་ལ། “འཁོར་བའི་རྒྱ་མཚོ་ཕ་མཐའ་ཡས། སྡུག་
བསྔལ་རླབས་ཀྱིས་ ཡོངས་ སུ་ མནར། དེ་ལས་ཐར་བའི་གྲུ་ཡི་ མཆོག་
དམ་པའི་ཆོས་ལས་གཞན་ཅི་ཡོད། ང་ནི་ན་སོའི་སྣང་བ་བཞུད་ལ་ཉེ།
དབེན་པའི་གནས་སུ་ཐར་པ་མཆོག་གཉེར་བར། གཤེགས་པའི་དུས་ལ་
བབས་སོ་རྒྱལ་སྲིད་འདི། རྒྱལ་སྲས་དད་པ་བརྟན་པས་སྐྱོང་བར་ཞུ།།
ཞེས་ རྒྱལ་སྲིད་ཀྱི་དབང་སྲས་ལ་བསྐུར་ནས་ཡབ་དབེན་པའི་གནས་ སུ་
གཤེགས་སོ།” གསལ་
| དི ་ |:
༡ སྒྲུང་མཇུག་འགྲིལ་བ་དང་སྐུ་ངོ་ཞབས་སྡོད་སྐུ་ཞབས་ཀྱིས་“ཨ་ལས།
འོད་ཟེར་རང་གིས་དཔལ་འཛོམས་ཀུ་ཤ་ལིའི་སྲས་མོ་ཡིན་བསམ་གྱི་མི་
འདུག་གམ། ་ཧ། | ཧ། ཧ་”ཞེས་བཤད་པས་འོད་ཟེར་གྱིས་“དཔལ་
འཛོམས་མནའ་མར་ལེན་སྐབས་སྲིན་པོའི་ཡུལ་དུ་འགྲོ་དགོས་མ་བྱུང”
ཞེས་བཤད། ལྕམ་ཆུང་སྐུ་ཞབས་ཀྱིས་ “ རང་སྲིན་ཡུལ་དུ་འགྲོ་དགོས་
བྱུང་མ་སོང་ཡང་གཉེར་པ་ལགས་ཀྱི་འདས་མཆོད་བྱེད་སྐབས་སུ་ཞབས་ཕྱི་
ཧུར་ཐག་རྦད་ཐག་ཞུས་སོང་དཱ”ཞེས་བཤད། ཀ་ཏི་ལགས་ཀྱིས་“འོད་
ཟེར་ལགས་ཀྱིས་གསུངས་པའི་སྒྲུང་དེ་དངོས་གནས་སྙན་པོ་བྱུང༌། ཡུད་
ཙམ་ཞིག་ལ་དུས་ཚོད་ཀྱང་ཕྱི་པོ་ཆགས་འདུག་” སྐུ་ངོ་ཞབས་སྡོད་ སྐུ་་
ཞབས་ཀྱིས་“ ཀ་ཏི་ལགས་ཐུགས་བྲེལ་མ་གནང་། ཞལ་ལག་མཆོད་དེ་
ཕེབས་ཤིག གཉེར་པ་ལགས།	ཞལ་ལག་ཁྱོགས་ཤིག་”ཅེས་བཤད་པ་
109



དང་ཞབས་ཕྱི་ཚོས་བྲེལ་བྲེལ་འཚུབ་འཚུབ་ངང་ཞལ་ལག་བཀྱག་ཁོ་
ཚོས་ ཞལ་ལག་ མཆོད་ བཞིན་ ཅོལ་ གྲོས་ མོལ་ གྲོས་ གསུངས་ཏེ་བཞུགས།
དོན་གྲུབ་སོགས་བོང་བུ་བ་གསུམ་པོས་སྐུ་ངོ་ཞབས་སྡོད་སྐུ་ཞབས་དང་
ལྕམ་སྐུ་ཞབས་ལ་ཐུགས་རྗེ་ཆེ་ཞུས་ཏེ་ཕྱག་འབུལ་ཞུ་བཞིན་སྒོ་ཕྱིར་ཐོན་
ནས་ཤོད་ཀྱི་སྡོད་ཤག་ཏུ་ལོག ཉིན་དེའི་མཚན་མོར་ཟླ་ཕུན་གྱི་རྨི་ལམ་
དུ་མཚར་སྡུག་ལྡན་པའི་ཀུ་ཤ་ལིའི་སྲས་མོ་དང་། གདུག་པ་ ཅན་གྱི་་
བཙུན་མོ། ། མཛེས་ཤིང་ཉམས་དགའ་བའི་ཕོ་བྲང་བཅས་རྨིས་སོ། །
ལོ་གསར་ཚེས་གཉིས་ཉིན་སྐུ་ངོ་ཞབས་སྡོད་སྐུ་ཞབས་སྐུ་ཉེ་རྣམས་
སྐུ་མགྲོན་དུ་ཕེབས། དེ་ཉིན་གཟའ་སྐར་འཕྲོད་སྦྱོར་ལེགས་པས་གཟིམ་
ཤག་གི་ཐོག་གསོལ་བྱ་རྒྱུར་གཏན་འཁེལ། ཤར་ཕྱོགས་ལྷུན་པོའི་རྩེ་ནས་
སྲིད་པའི་མུན་སེལ་གྱི་ཟེར་བརྒྱ་རབ་ཏུ་སྤྲོས་པ་དང་། དབྱིག་འཛིན་
སྒེག་མོས་འཛུམ་མདངས་སྟོན་པའི་སྐབས་སུ་གཟིམ་ཤག་གི་ཡང་ཐོག་ཏུ་
གདན་ཅོག་ལེགས་པར་བརྒྱབ་ཟིན། ཅོག་ཙེའི་སྟེང་དུ་གྲོ་སོ་ཕྱེ་མར་དང་
ཇ་ ཆང་། གྲོ་ མ་ འབྲས་ སིལ་ སོགས་ སྒྲིག་ གཤོམ་ བྱས་ ཡོད་ ཅིང་།།
བསངས་ ཁུང་ ནས་ བསངས་ ཀྱི་ དུད་སྤྲིན་ ནམ་ མཁར་ འཕྱུར་ བ་ དང༌།
དགེ་འདུན་པ་གཉིས་ཀྱིས་བསངས་དཔེ་དང༌། འདོད་ཁམས་བདག་མོ།
སྡེ་བརྒྱད་གསེར་སྐྱེམས་བཅས་ཀྱི་ཞལ་འདོན་གནང་བཞིན་ཡོད། དུས་
ཆེན་གྱི་གཟབ་མཆོར་ལེགས་པར་སྤྲོས་པ་དང༌། གསེར་དངུལ་རིན་པོ་
ཆེའི་རྒྱན་ཆས་རབ་ཏུ་བརྒྱན་པའི་སྦྱིན་བདག་དང༌། གཟིམ་ཤག་གི་མོ་
བྲན་ཁྱིམ་ཚང་བཅོ་ལྔ་ཡོད་པ་སོ་སོ་ནས་ཡོང་བའི་སྐྱེས་ཕོ་མོ་ཚོ་རིམ་བཞིན་
གྲལ་ལ་འཁོད་ནས་གནས་ཡོད། གྲལ་འགོར་བཞུགས་པའི་ལྕམ་ཆུང་སྐུ་
ཞབས་ཀྱི་བྱད་བཞིན་དང་། རྒྱན་གོས་གང་གི་ཆ་ནས་བལྟས་ཀྱང་ཁོང་
ནི་རྒྱུ་སྐར་གྱི་ཚོགས་དབུས་སུ་རྒྱུ་སྐར་གྱི་རྒྱལ་པོ་བཞུགས་པ་ལྟ་བུའི་ངོ་
མཚར་རྨད་དུ་བྱུང༌། ཁོང་གི་དཀར་ལ་དམར་བའི་མདངས་དང་ལྡན་
110



པའི་བཞིན་རས་ནི་ཞལ་ཁ་ཕྱེ་མ་ཐག་པའི་ཆུ་སྐྱེས་པདྨའི་འདབ་མ་དང་
གཉིས་སུ་མེད་ཅིང་། སྤྱི་བོའི་སྟེང་དུ་རབ་དཀར་མུ་ཏིག་གིས་བརྒྱན་
པའི་སྤ་ཕྲུག་བཞེས་པ་དེ་ཡིས་མགོ་སྐྱེས་ལན་བུ་ལྷག་པར་ནག་ཅིང་སྣུམ་
པར་གྱུར། རྣ་བའི་མདུན་གྱི་ཨེ་ཀོར་གཉིས་པོ་དེའི་སྟེང་གི་གྲུ་དམར་
གཡུ་ཡི་མདངས་ཀྱིས་བཞིན་བཟང་པདྨའི་འདབ་ མའི་མཛེས་ཆོས་ལ་་་
འགྲན་པའི་ཚུལ་དུ་གནས། སྐུ་ལུས་སུ་གོས་ཆེན་གསེར་མ་རྒྱ་དམར་གྱི་
ཕུ་ཡོད་སྟེང་གོས་ཆེན་ལྗང་གུའི་ཕུ་མེད་བརྩེགས། སྐུ་པང་དུ་སི་ཤོན་
པང་གདན་ཁྲ་རིས་བཀྲ་བ་ལ་གོང་བ་དང༌སྒྲོག་ གདན་རྒྱ་སེ་མངགས་་་
བཏགས་ལས་གྲུབ་པ་སྤྲས། ཞབས་སུ་སྐྱིན་ཁེབས་ཀྱིས་བརྒྱན་ཞིང་འགོ་
སྣམ་དམར་ལྗང་སྟེང་གེ་སར་ཚོམ་བུའི་རིས་ལྡན་གྱི་ཟོན་པ་བཞེས། བྲང་
ཁའི་སྟེང་ནས་གསེར་གྱི་གའུ་ཡི་གསེར་འོད་ཆེམ་ཆེམ་འཕྲོས། མགུལ་དུ་
གཟི་རིལ་དང༌། བྱུ་རུ། མུ་ཏིག་ཚོམ་བུ་བཅས་བསྟར་དུ་བརྒྱུས་པའི་
སྐེ་ཕྲུག་ གིས་བརྒྱན། ད་དུང་ཛུལ་གྱི་སྐྱེ་ཕྲེང་ལ་ཡར་འཐེན་མུ་ཏིག་་་
བསྟར་ལ་བརྒྱུས་པ་རྐང་གྲངས་བཅུ་ཕྲག་འགའ་ཤས་གཅལ་དུ་བཀྲམས་
པས་མཛེས་པར་བྱས། རིན་ཆེན་དང་པོའི་གདུ་བུ་དང་། སོར་གདུབ་
ཀྱིས་དཀར་ལ་འཇམ་པའི་ཕྱག་དང་སོར་མོ་ལེགས་པར་བརྒྱན། དེ་ལྟ་
བུའི་སྒེག་ཉམས་ལྟ་བས་ངོམས་པ་མེད་པའི་ཕྲ་རྒྱས་མ་དེ་ནི་ལྗོན་པའི་སྲས་
མོ་ཡིད་འཕྲོག་ལྷ་མོ་མི་ཡུལ་དུ་ཕེབས་པ་དང་གཉིས་སུ་མེད་པར་སྣང་བས་
གྲལ་ལ་འཁོད་པའི་སྐྱེ་བོ་ཚོ་ཡིད་སྨོན་གྱི་སེམས་པ་དབང་མེད་དུ་སྐྱེས།
མོ་བྲན་གྱི་ཁྱིམ་བདག་ཚོས་ གྲལ་ལས་ལངས་ཏེ་ལྕམ་ཆུང་སྐུ་ཞབས་ལ་་་
བཀྲིས་རྟེན་འབྲེལ་ཞུ་བའི་མཇལ་དར་སྒྲོན། དེ་ནས་རྒན་གཞོན་གོ་རིམ་
ལྟར་གྲལ་ལ་འཁོད། ཞབས་ཕྱི་ཚོས་གྲལ་འགོ་ནས་ཇ་ཆང་འདྲེན་པ་
དང༌། ཚང་མའི་བཞིན་རས་ནས་དགའ་བའི་འཛུམ་མདངས་བསྟན་ཏེ་
ཇ་ཆང་ལ་རོལ། མོ་བྲན་ཨ་ཅག་ལྷ་མཛེས་དང་ཁམས་མོ་པདྨ་ཚེ་་་་་
111



དབྱངས། ཅོག་མིག་དམར་སོགས་ཀྱིས་གཟབ་མཆོར་ལེགས་པར་སྤྲས་
ཏེ་ཡར་ལངས་ནས་རང་རང་གིས་ཕྱེ་མར་བཀྱགས། དེ་ནས་གྲོ་མ་འབྲས་
སིལ་དང༌། ཆང་བཅས་ཕུད་གཏོར་བྱས། དེའི་སྐབས་སུ་ཤར་ཕྱོགས་
ནས་བྱ་རོག་འཕུར་ཡོང་སྟེ་ གྲོགས་ སྐད་བརྒྱབ། ལྕམ་སྐུ་ཞབས་ཀྱིས་་་
“ རྟེན་འབྲེལ་ཤིན་ཏུ་ལེགས་པོ་བྱུང་”ཞེས་གསུངས་ཏེ་ཕྱེ་མར་དང་། ཁ་
ཟས་སོགས་བྱ་རོག་ལ་སྟེར། དེ་ནས་དར་ལྕོག་བཙུགས་པ་དང་དེར་
བཞུགས་མི་ཚང་མ་ཕོ་བྲང་པོ་ཏ་ལའི་ཕྱོགས་སུ་ཁ་གཏད་དེ་གྲལ་སྒོར་ཙམ་
ཞིག་བསྒྲིག་ནས་ལྷ་རྒྱལ་འཐེན། ལོ་ན་རྒན་པ་ཚོས་གསར་དུ་བཞད་པའི་
ལོ་དེའི་ནང་སངས་རྒྱས་ཀྱི་བསྟན་པ་དར་བ་དང༌། བསྟན་འཛིན་གྱི་
སྐྱེས་ཆེན་དམ་པ་རྣམས་སྐུ་ཚེ་ཡུན་རིང་དུ་བསྟན་པ། གངས་ཅན་བོད་
འདིར་ལོ་ཕྱུགས་ལེགས་པོ་ཡོང་བ་བཅས་ཀྱི་སྨོན་ལམ་བཏབ། གཡས་
གཡོན་གྱི་ཐོག་ཁ་རྣམས་ནས་ཀྱང་ལྷ་རྒྱལ་འཐེན་པའི་སྒྲ་ཆད་མེད་གྲགས།
ལྷ་སའི་ཁང་ཁྱིམ་གྱི་ཡང་ཐོག་ཏུ་ཚོན་སྣ་ལྔ་ལྡན་གྱི་དར་ལྕོག་གསར་པ་རླུང་
གིས་བསྐྱོད་དེ་ལྷབ་ལྷུབ་ཏུ་གཡོ་བས་གྲོང་ཁྱེར་འདི་ཉིད་ཀྱང་གཟབ་མཆོར་
ལེགས་པར་སྤྲས་ནས་ལོ་གསར་པར་བསུ་བ་ཞུ་བའི་བཀྲིས་རྟེན་འབྲེལ་གྱི་
བྱེད་སྒོར་ཞུགས་པ་དང་གཉིས་སུ་མ་མཆིས། བོང་བུ་བ་གསུམ་པོ་ནི་
གཟིམ་ཤག་གི་ཞབས་ཕྱི་ཚོ་དང་མཉམ་དུ་གདན་ཅོག་དབོར་སྐྱེལ་གྱི་བྲེལ་
བའི་ངང་སྔ་དྲོའི་དུས་ཚོད་འདས་སོ། །
༩ ཉིན་དགུང་ཡོལ་མཚམས་ཁོ་ཚོ་གསུམ་ཕྱི་རུ་བསྐྱོད་དེ་འོང་སྟོད་་་
གཞིས་ཀར་སླེབས་པ་དང་དེར་ཁམས་པ་དང་ ཁམས་ མོ་མང་པོ་གཟབ་
མཆོར་སྤྲས་ཏེ་བྲོ་འཁྲབ་ནས་ཡོད་པ་དེར་ལྟད་མོ་བལྟས་ཏེ་བསྡད། རྒྱུན་
ལྡན་ཁྲོམ་གྱིས་ཁེངས་ཏེ་གུ་དོག་པོར་གྱུར་བའི་འོང་སྟོད་གཞིས་ཀ་དེ་དེ་
རིང་རྒྱ་ཆེ་བའི་དོ་ར་ཞིག་ཏུ་གྱུར་ཏེ་དེའི་དཀྱིལ་དུ་བྲོ་འཁྲབ་པ་དང་གཡས་
གཡོན་ནས་བསངས་དང་དར་ལྕོག་ཁྱེར་ཏེ་ལྷ་གསོལ་འགྲོ་མཁན་མི་མང་པོ་
112



ཡོད་ཅིང་། ཟུར་ཞིག་ཏུ་བུ་མོ་ཆུང་ཆུང་བཞི་ལྔ་ཙམ་ཐེ་པད་རྩེད་མོར་
གཡེངས་ནས་ཡོད་པ། ད་དུང་བྱིས་པ་འགའ་ཤས་སྦོའོ་ལིའི་རྩེད་མོར་
རོལ་ནས་ཡོད་པ། ཟླ་ཕུན་གྱིས་ཕྲུ་གུ་ཚོའི་རོལ་རྩེད་ལ་བལྟས་ཏེ་གྲོང་
གསེབ་ཀྱི་བྱིས་པའི་འཚོ་བར་བསམ་བློ་འཁོར་ནས་ཁོའི་སེམས་སུ་གྲོང་ཁྱེར་
གྱི་ཕྲུ་གུ་དེ་ཚོ་དངོས་གནས་ལས་དག་པ་རང་རེད་སྙམ་པ་བྱུང༌། ཉི་མ་
ནུབ་ཏུ་ཁ་ཕྱོགས་པ་དང་གྲང་ངར་ཆེ་བའི་ནུབ་ལྷག་རིམ་བཞིན་ལྡང་བས་
འོང་སྟོད་གཞིས་ཀར་མི་ཡང་ཇེ་ཉུང་དུ་སོང་། བོང་བུ་བ་གསུམ་པོ་ཡང་
དེ་ནས་ཁ་བྲལ་ཏེ་བར་སྐོར་གཅིག་བསྐོར་ནས་གཟིམ་ཤག་ཏུ་ལོག ཉི་མ་
ནུབ་རིར་བཞུད་པའི་མཚམས་སུ་གྲོང་ཁྱེར་གྱི་ཕྱོགས་བཞི་མཚམས་བརྒྱད་
ནས་གཞས་དང་རྣམ་ཐར་གཏོང་བའི་སྒྲས་ཁེངས་ཏེ་ལོ་གསར་གྱི་དགའ་
སྤྲོའི་དཔལ་ལ་རོལ་བཞིན་མཆིས། བོང་བུ་བ་གསུམ་པོ་ཡང་ཆང་གིས་
མྱོས་ཏེ་དུས་རྒྱུན་དང་མི་འདྲ་བར་གཏམ་གླེང་མང་ལ་གཞས་སྒྲ་ཡང་ཐོས་
རྒྱུ་འདུག་་རྒྱལ་མཆོག་ལྔ་པ་ཆེན་པོའི་བཅའ་ཡིག་གི་དགོངས་དོན་ལྟར་
ཚེས་གསུམ་ཉིན་འབྲས་སྤུངས་ཚོགས་ཆེན་ཞལ་ངོ་ལྷ་སར་ཕེབས་ཏེ་ལྷ་སའི་
གླིང་སྐོར་ནང་ཚུན་གྱི་ས་གནས་སུ་དོ་དམ་ཁྲིམས་བདག་བྱ་རྒྱུ་ཡིན་པས་
སྣང་རྩེ་ཤག་དང༌། ལྡིང་གོང་ཆུ་མིག་བཅས་ལ་ཞལ་ངོས་བཀའ་བསྒྱུར་
བཀོད་གཏོང་བྱ་རྒྱུ་པས་ཤིང་རའི་ལྷོ་ངོས་སུ་ཞལ་ངོ་གཉིས་གཙོ་བོར་གྱུར་
པའི་ཕྱག་དམ་པ་གཉིས། ཞང་གོ་བཤེས་གཉེན་བཅས་ལས་གྲུབ་པའི་
ལྷན་རྒྱས་ཁང་བཙུགས་ཏེ་སྨོན་ལམ་ཞག་མ་ཉེར་གཅིག་རིང་ལྷ་སའི་ནང་
རྔ་དང༌། ། རོལ་མོ། ་ ཌ་དྲིལ་ལ་སོགས་དཀྲོལ་གཏོང་བྱེད་མི་ཆོག་པ་
དང་། གྲོང་མིས་ཁྲོམ་ཁྲུས་སྐམ་སེལ། ་ ཁྲོམ་བཏོན་པ་ལ་སོགས་བྱས་
ཆོག་གི་མེད་པ་རེད། གཟིམ་ཤག་གི་གཉེར་པ་ལགས་བོང་བུ་བ་གསུམ་
པོའི་ སྡོད་ ཤག་ ཏུ་ཕེབས་ཏེ་“ ཁྱོད་ཚོའི་བོང་བུའི་སྐུ་དྲིལ་རྣམས་དཀྲོལ་
དགོས། སྒོ་རྭའི་ནང་གཟན་སྙིགས་དང་རྟ་སྦངས་ལ་སོགས་གད་སྙིགས་
113



སྤུངས་པ་སྐོར་གཡེང་པས་མཐོང་ན་རྐུབ་ལ་དབྱུག་པ་བཟེད་རྒྱུ་རེད་དཱ།
མ་གཞི་ནས་ཁྱོད་ཚོ་མགྱོགས་ཙམ་ཐོན་རྩིས་བྱེད་དགོས། སྨོན་ལམ་ཆེན་
པོའི་རིང་ལྷ་ སའི་ནང་ཧ་ཅང་དམ་པོ་ཡོག་རེད་” ཅེས་བཤད་པས་དོན་
གྲུབ་ཀྱིས་ཞྭ་མོ་ཕུད་དེ་ཕྱག་འབུལ་ཞུ་བཞིན་“ལགས་སོ། ལགས་ སོ་༡
ཡང་ཡང་ཞུས། ཚེས་གསུམ་ནས་ལྷ་སའི་ཁྲོམ་ལམ་ཐོག་ཁུ་སིམ་མེར་གྱུར་
ཏེ་གང་སར་དགེ་འདུན་པས་ཁེངས་འདུག་
1:|: ཁོ་ཚོ་གསུམ་མཉམ་དུ་བལ་བདལ་བཙལ་འཚོལ་བྱས་པ་ལྟར་རྙེད།
ནས་མགྱོགས་པོ་ཐོན་རྩིས་བྱས། ཟླ་ཕུན་གྱིས་ཅ་ལག་ཙག་ཙིག་ཕྲན་བུ་
ཉོས་ཡོད་པ་དེར་དོན་གྲུབ་ཀྱིས་བལྟས་ཏེ་“ ཨོ་ལོ་ཁྱོད་ཅ་ལག་དེ་འདྲ་ཉོས་
ཏེ་ཅི་བྱེད་”ཅེས་དྲིས། ཟླ་ཕུན་གྱིས་“དེ་བདག་ཚོ་སྤྱི་པའི་ཉོ་ཆ་ཡིན་”
ཞེས་བཤད། དོན་གྲུབ་ཀྱིས་“བདག་གི་དངུལ་སྐལ་ཚུར་ཁྱེར་ཤོག་”ཅེས་
བཤད་པར་ཟླ་ཕུན་གྱིས་ཁོའི་སྐལ་བ་ཕྱིར་བསློགས། ཕུར་བུས་ “ ཨ་ ཇོ་
དོན་གྲུབ། ཁྱོད་ཀྱིས་......”སྐད་ཆའི་མཇུག་མ་འགྲིལ་གོང་དོན་གྲུབ་
ཀྱིས་སྣ་ཤུ་ཞིག་བརྒྱབ་སྟེ་སྒོ་ཕྱིར་ཐོན། བལ་དོ་རྩིས་བླངས་ཏེ་བརྫང་ཐོ་
དང་། འདེགས་ཐོ་བཟོས་ཟིན་ནས་ཁལ་མ་བགོས་པའི་སྐབས་སུ་དོན་
གྲུབ་ཀྱིས་རྒྱུན་གཏན་དང་མི་འདྲ་བར་བལ་དོ་ཡང་བ་ཉི་ ཤུ་བདམས་ཏེ་
འཕྲོས་རྣམས་འདིར་བཞག་ནས་“ཁྱོད་གཉིས་ཀྱི་ཁལ་མ་འདི་དག་རེད་
དཱ་”ཞེས་ཤོད་བཞིན་བལ་དོ་ཡང་བ་རྣམས་མགོ་སྦྲེལ་བཏང་། ཁོ་གཉིས་
ལ་ཁལ་ལྗིད་བ་ཤ་སྟག་ཁེལ་སྟབས་སྟེང་རྩེག་འཁྱོགས་དཀའ་བ་ཡིན་པས་
ཟླ་ཕུན་གྱིས་“ཨ་ཇོ་དོན་གྲུབ་ལགས། བལ་རྒྱབ་གཅིག་ཕར་སློག་རོགས་
གནང༌། བདལ་དངུལ་ངེད་གཉིས་ནས་ཕུལ་ཆོག་”ཅེས་སྨྲས་པས་དོན་
གྲུབ་ཀྱིས་ “ འགྲིག་གི་མ་རེད། བརྫང་ཐོ་ཚང་མ་བཟོས་ཚར་བ་རེད་”
ཅེས་བཤད་དེ་ཁས་མ་བླངས། ཕུར་བུ་དང་ཟླ་ཕུན་གཉིས་ནི་བྱ་ཐབས་
མེད་པར་མི་རེའི་རྒྱབ་ཏུ་འཁུར་བྱེད་ཁུར་པོ་རེ་བཟོས་ཏེ་ཁོ་ཚོ་ལྷ་ས་ནས་
114



ཐོན། ཉིན་བཞི་སོང་མཚམས་ཡར་འབྲོག་གཡུ་མཚོའི་རྒྱུད་དུ་སླེབས།
མཚོ་མོ་དར་ཁ་འགྲིགས་ཏེ་གཡང་ཊིའི་ཁ་དོག་ལྟ་བུར་གྱུར་ནས་དེའི་སྟེང་
མི་དང་ཕྱུགས་ཟོག་ཕར་འགྲོ་ཚུར་ཡོང་གིས་མཚོ་དཀྱིལ་ལ་གནས་པའི་དུད་
ཁྱིམ་དང་། མཚོ་མཐར་གནས་པའི་དུད་ཁྱིམ་རྣམས་འབྲེལ་བ་བྱེད་པའི་
གོ་སྐབས་ལེགས་ཤོས་སུ་གྱུར་འདུག དཔལ་སྡེར་འབྱོར་སྐབས་གནས་
མོས་“མོ་ལོ་ཟླ་ཕུན། ཁྱོད་ལ་ཀོ་ཇ་ནོར་བུ་མེ་འབར་ཨེ་ཡོད་”ཅེས་དྲིས།
ཟླ་ཕུན་གྱིས་ “ ཡོད་” ཅེས་ལན་བཏབ། གནས་མོས་ “ བཙུགས་ཕྲུག་་་
གཅིག་ལ་ཇ་བག་ཆུང་བདུན་བྱས་ཏེ་ཚོང་ཨེ་རྒྱག ལྷ་སར་ཇ་བག་ཆུང་
བཅུ་ཙམ་རག་གི་རེད་”ཅེས་བཤད། ཟླ་ཕུན་གྱིས་བསམ་བློ་ཡུད་ཙམ་
བཏང་སྟེ་བཙུགས་ཕྲུག་གཅིག་ཉོས། དོན་གྲུབ་ཀྱིས་བཙུགས་ཕྲུག་ལ་
བལྟས་ཏེ་དགོས་འདོད་ཆེན་པོ་བྱུང་རུང་ཁ་ནས་སྐད་ཆ་ཚིག་གཅིག་བཤད་
མ་ཕོད། ཁོ་ཚོ་གསུམ་གྱིས་ཤུགས་དྲག་ཆེ་བའི་རླུང་བུ་དང་། ལྷབ་
ལྷུབ་ཏུ་བབ་པའི་ཁ་བ་སོགས་ཀྱི་གདོང་བསུས་ཏེ་ཉིན་བཅུ་གཉིས་བསྐྱོད་
མཐར་ཕག་རིར་འབྱོར། ཟླ་ཕུན་གྱིས་གནས་མོ་ལགས་ལ་ལག་རྟགས་
ཕུལ་བས་ཁོང་གིས་འཛུམ་དམུལ་དམུལ་ངང་“ད་ལྟ་ལོ་གསར་མཇུག་་་
འགྲིལ་ཙམ་སོང་སྟབས་ཁལ་མ་དཀོན་པོ་རེད། ཁྱོད་ཚོར་ཁལ་མ་དགོས་
ན་ང་ལ་ལབ་ཤོག་” ཅེས་གསུངས་པ་ལྟར་གནས་མོའི་ས་ནས་ཁལ་རྒྱབ་
སུམ་ཅུ་ཞུས་ཏེ་བགོ་ ཤ་བརྒྱབ་ཁར་ ཡང་དོན་གྲུབ་ཀྱིས་ རྒྱ་ གསར་དང༌།
བྱེ་མ་ཀ་ར་སོགས་དོ་པོ་རྩྭ་བཏུམ་ཤ་སྟག་དབྱེ་འབྱེད་ཀྱིས་མགོ་སྦྲེལ་བརྒྱབ།
ཕུར་བུ་དང་ཟླ་ཕུན་ལ་ཐ་མག་དང༌། ཚོས་གསར་སོགས་སྒམ་དོ་འགེལ་
མི་བདེ་བ་ ཤ་ སྟག་བཞག་ སྟབས་ ཁོ་ གཉིས་ ཁོག་ནང་དུ་ཁོང་ཁྲོའི་མེ་ལྕེ་
འབར་རུང་ཁ་ནས་བཤད་མ་ནུས་པར་ལུས། ཕག་རི་ནས་ཐོན་ཏེ་ཉིན་
བཞི་བསྐྱོད་མཐར་གངས་རོར་སླེབས། ཟླ་ཕུན་ཁྱིམ་དུ་འབྱོར་བ་དང་
རང་གིས་འཁྱེར་བའི་མར་ནས་མཆོད་མེ་ཀོང་གང་བཞུས་ཏེ་ཞལ་ཁ་ཕྱེས།
115



དེའི་ནུབ་མོ་ཁོ་ཚོ་མ་བུ་དང་། མ་ཞང་ལགས་བཅས་གཏམ་གླེང་བྱས་
ནས་ཕྱི་པོ་བར་བསྡད། ཉལ་བའི་སྐབས་སུ་ཁོས་ ཨ་མའི་ཉལ་གདན་
འཐེན་ཏེ་བཙུགས་ཕྲུག་གསར་པ་དེ་བཏིང་བས་ཨ་མའི་མིག་ནང་མཆི་ཞག་
འཁོར་བཞིན་ཁོ་ལ་ཐོད་པ་གཏུགས་ཏེ་“ ཨ་མའི་མི་ཚེར་ལུས་ལ་བཙུགས་
ཕྲུག་གསར་པ་སྦྱར་མ་མྱོང་། བུ་ཁྱོད་ཀྱིས་ཨ་མར་བཙུགས་ཕྲུག་གསར་
པ་ཉོས་པ་ཡག་བྱུང་”ཞེས་ཤོད་བཞིན་བཙུགས་ཕྲུག་གི་ཟུར་ནས་འཇུས་ཏེ་
ཞིབ་པར་བལྟས། ཟླ་ཕུན་གྱིས་“ རྒྱུན་ལྡན་བདག་གིས་ཨ་མའི་འགྲམ་དུ་
བསྡད་དེ་ཞབས་ཕྱི་ཞུ་ཐུབ་མ་སོང་། བཙུགས་ཕྲུག་གསར་པ་འདི་ ཨ་
མའི་བློ་ལ་བབས་ན་བདག་ཀྱང་དགའ་པོ་ཞེ་དྲག་ཡོང་བ་འདུག་” ཅེས་
བཤད་པས་ཨ་མས་འཛུམ་བཞིན་དུ་“ ཡག་བྱུང༌། ཡག་བྱུང་”ཞེས་ཡང་
ཡང་བཤད། ཁོ་གཉིས་མ་བུ་གཉིས་ནི་གཅིག་གིས་གཅིག་ལ་དགའ་གུས་
ཀྱི་བསམ་པ་རབ་ཏུ་སྐྱེས་ཏེ་གནས་སོ། 1:|:
དོན་གྲུབ་གངས་རོར་སླེབས་པ་དང་གཞིས་སྡོད་སར་སོང་ནས་ཟླ་
ཕུན་གྱིས་དེ་སྔ་གཞིས་ཀར་ཕྱིན་ནས་རྩམ་པ་དོ་པོ་གཅིག་བཟས་པ་དང༌།
ཚོང་ཙག་ཙིག་བརྒྱབ་སྟེ་བོང་བུར་སྟེང་རྩེག་ལྕི་པོ་བསྐུར་བ། ལྷག་པར་
དུ་ཁོས་སྐུ་ངོ་ཞབས་སྡོད་སྐུ་ཞབས་ཀྱི་མདུན་དུ་ཁྱེད་ལ་དམའ་འབེབས་
བྱས་སོང་བས་སྐུ་ངོ་ཞབས་སྡོད་སྐུ་ཞབས་ཀྱིས་ཁྱེད་ལ་ཡི་གེ་བཏང་བ་རེད་
ཅེས་བཤད། གཞིས་སྡོད་ཀྱིས་ཟླ་ཕུན་ལ་བཟོ་ལྟ་ཞིག་སྤྲོད་དགོས་སྙམ་
པའི་བསམ་བློ་སྔ་ས་ནས་ཡོད་ཀྱང་ཁ་གཡར་ས་མ་བྱུང༌། ད་རེས་དོན་
གྲུབ་ཀྱི་སྐད་ཆ་དེ་ཚོ་ཐོས་ཏེ་སྐོམ་པ་ཅན་ལ་ཆུ་འཕྲད་པ་ལྟ་བུ་བྱུང་ནས་
དགའ་བ་འཕེལ། །
གཞིས་སྡོད་པས་“ད་ཟླ་ཕུན་ཁོ་ལ་བཟོ་ལྟ་ཞིག་མ་སྤྲོད་ན་འགྲིག་པ་
མི་འདུག་” ཅེས་ བཤད་པར་གཞིས་གཉེར་གྱིས་“དོན་གྲུབ་ཀྱིས་བཤད་་
པའི་དོན་དག་ཆུང་ཙག་དེ་ཚོར་གཞིགས་ཏེ་ཁོ་ལ་བཟོ་ལྟ་སྤྲད་ན་ཆོ་མེད།
116



ངས་བལྟས་ན་ཟླ་ཕུན་གྱི་གནད་དོན་འདི་ཐག་གཅོད་ཡག་པོ་མ་བྱུང་ན་
རྙོག་དྲ་ཆེན་པོ་ལངས་ཀྱི་རེད། གཞིས་སྡོད་སྐུ་ཞབས་ཀྱིས་དགོངས་པ་
ཟབ་པོ་བཞེས་དགོས་”ཞེས་བཤད་ཀྱང་དེར་མ་ཉན་པར་ཟླ་ཕུན་འབོད་མི་
བཏང༌། ཟླ་ཕུན་སླེབས་པ་དང་གཞིས་སྡོད་པས་“ཁོ་རེ་ཟླ་ཕུན། ཁྱོད་
ད་ནས་བོང་བུ་བ་འགྲོ་མི་དགོས། སྣུམ་འཚག་ཁང་ནང་ལས་ཀ་བྱས་ན་
འགྲིག་”ཅེས་བཤད། ཟླ་ཕུན་གྱིས་“བདག་གིས་གཞིས་སྡོད་སྐུ་ཞབས་ཀྱི་
དགོངས་པ་དཀྲུག་པའི་བྱ་ངན་གང་བྱས་སོང༌། དེ་གསལ་པོ་གསུངས་
རོགས་ གནང་”ཞེས་བཤད་པས་གཞིས་ སྡོད་ཁྲོས་ཏེ་ “ སྤྲང་ཕྲུག་ཁྱོད་ཁ་
བདེ་པོ་ཡོད། བོང་བུ་སྐྱོ་བའི་ཐོག་སྟེང་རྩེག་བསྐུར་ནས་ཁེ་ཚོང་བརྒྱབ་
པ་དང་། གཟིམ་ཤག་ནས་བོང་བུར་སྟེར་བྱེད་ཀྱི་རྩོམ་པ་གསོལ་རས་
གནང་བ་དེ་ནས་རྐུ་བཟས་བརྒྱབ་པའི་ཁྲིམས་མེད་ལུགས་མེད་ཀྱི་བྱ་བ་
བྱས་པ་ལ་བརྟེན་ཏེ་ཁྱོད་བོང་བུ་བར་གཏོང་ཐབས་མི་འདུག་”ཅེས་བཤད།
ཟླ་ཕུན་གྱིས་“ཞོར་ཚོང་ཕྲན་བུ་བརྒྱབ་ཀྱི་ཡོད་པ་ནི་གཟིམ་ཤག་གི་སྐུ་ངོ་
ཞབས་སྡོད་སྐུ་ཞབས་ཀྱིས་མཁྱེན་གསལ་ཡིན། གྲོད་པ་ལྟོགས་སྟེ་འུ་ཐུག་
ཐབས་ཟད་དེ་རྩམ་པ་བཟའ་དགོས་བྱུང་” ཞེས་ མགྲིན་པ་གཟེངས་སུ་་་
བཏེགས་ཏེ་བཤད་པས་གཞིས་སྡོད་རབ་ཏུ་ཁྲོས་ཏེ“གཟིམ་ཤག་ནས་ང་ཁྱི་
ལ་སེང་གེའི་མིང་བཏགས་ནས་འདིར་བཞག་ཡོད། ཁྱོད་བཟོ་ཏ་ག་འདྲ་
བཟོས་མ་བཟོས་ངའི་ལག་པའི་ནང་ཡོད་”ཅེས་བཤད་དེ་སྣུམ་འཚག་པ་ཚེ་
རིང་བོང་བུ་བར་བཏང་། ཟླ་ཕུན་སྣུམ་འཚག་ཁོངས་སུ་བཞག་གོ།
དྲུག་པ།
བོང་བུ་བ་ནས་དྲེལ་པར་གྱུར་པ།
སྣུམ་འཚག་ཁང་དུ་ཉིན་མཚན་མེད་པར་སྡོད་དགོས་སྟབས་ཟླ་ཕུན་
ནི་བྱིའུ་ཆུང་རླུང་ཙིར་བཅུག་པ་དང་འདྲ། ཁོས་སྣུམ་འཚག་ཁང་གི་སྒོ་
117



ཕྱིར་དོན་ཏེ་རྒྱང་རིང་གི་གངས་རི་དང་ལམ་ཆུང་ཀྱག་ཀྱོག་དེ་ཚོ་མཐོང་
དུས་བོང་བུའི་རྗེས་སུ་ཤུ་སྒྲ་སྒྲོག་བཞིན་གོམ་ཞེང་ཆེན་པོ་སྤོས་ཏེ་ལ་ཀླུང་
འགྲིམས་པ་རྣམས་དྲན་ནས་གུ་དོག་པའི་སྣུམ་འཚག་ཁང་ཆུང་གྲུ་བཞི་འདི་
བཙོན་གྱི་ར་བ་ལྟ་བུར་མངོན་ཏེ་ལས་ཀ་བྱེད་སེམས་སྤུ་ཙམ་མེད་པར་གྱུར།
ཁོས་སྣུམ་འཚག་ཁང་གི་ཐེམ་སྐས་ ཐོག་བསྡད་ནས་མགོ་བོ་གནམ་ལ་་་
བཏེགས་ཏེ་ནམ་མཁའི་མཐོངས་སུ་གཤོག་ཟུང་བརྐྱངས་ནས་ཅི་དགར་
འཕུར་ལྡིང་བྱེད་པའི་རྒོད་པོར་ལྟ་བཞིན་ལྟ་བཞིན་ཁྲ་ཆུང་མིག་གཉིས་མཆི་
མས་ཁེངས་ཏེ་རབ་རིབ་ཏུ་གྱུར། དེ་མར་གཞིས་སྡོད་ཀྱི་ངོ་གདོང་མིག་
གི་མདུན་དུ་འཁོར་ཏེ་མི་ངན་ཁོའི་ལག་འོག་ནས་ག་དུས་ཐར་གྱི་རེད་དམ་
སྙམ་སྟེ་དབུགས་རིང་ཤོར། ཡང་བསམ་བློ་གཞན་ཞིག་འཁོར་བ་ནི་དོ་
དགོང་མཚན་མོ་ལྷ་སར་བྲོས་ཏེ་སྐུ་ངོ་ཞབས་སྡོད་སྐུ་ཞབས་ལ་གནས་ཚུལ་
གསལ་པོར་ཞུས་ནས་གསེད་བཀྲོལ་དག་སེལ་ཡོང་བའི་རེ་བ་ཞུ་ཐུབ་ན་ཅི་
མ་རུང༌། འོན་ཀྱང་དེ་འདྲ་བྱེད་ག་ལ་ཕོད། དེ་འདྲ་བྱས་ན་ཨ་མ་དང་
གཅུང་མོ་གཉིས་པོར་སྡུག་བསྔལ་བསམ་གྱིས་མི་ཁྱབ་པ་བཟོ་རྒྱུ་ཉག་ཅིག་
ཡིན་པས་བསམ་བློ་དེ་དོར། ད་ནི་ཅི་བྱ་གཏོལ་བྲལ་གྱི་གནས་སུ་ལྷུང་
འདུག་པས་ཁོས་ལག་གཉིས་ཀྱིས་འགྲམ་པ་བསྐྱོར་ནས་སྡོད་བཞིན་པའི་
སྐབས་སུ་ཨ་མས་ཇ་དང་རྩམ་པ་འཁྱེར་ནས་སྣུམ་འཚག་ཁང་དུ་སླེབས།
ཟླ་ཕུན་གྱི་ཡིད་སྐྱོ་ཚུལ་དེ་མཐོང་སྟེ་སེམས་ཁྲལ་ཆེན་པོས་ ཨོ་ལོ། ཁྱོད་
ན་གི་མི་འདུག་གམ་”ཞེས་དྲིས་པ་དང་ཟླ་ཕུན་གྱིས་ཨ་མར་བལྟས་ནས་
“ ཨ་མ། ན་གི་མི་འདུག” ཅེས་ལན་བཏབ། ཨ་མས་ཟླ་ཕུན་ལ་ཇ་
བླུགས། རྩོམ་པ་མདུན་དུ་བཞག་སྟེ་ “ ཨོ་ལོ། སྤགས་ཟོ་དང་”ཞེས་
བཤད་པ་ཟླ་ཕུན་གྱིས་“ ཨ་མ། བདག་གྲོད་པ་ལྟོགས་ཀྱི་མི་འདུག་”ཅེས་
བཤད་དེ་ཡར་ལངས་ནས་སྣུམ་འཚག་གི་ལས་ཀ་བྱས། ཨ་མས་ཟླ་ཕུན་
ལ་བལྟས་ཏེ་ཨོ་ལོ་སེམས་མ་སྐྱིད་པའི་རྒྱུ་མཚན་གང་ཡིན་གསལ་པོ་རྟོགས་
118



ཏེ་“ ཨོ་ལོ། ཁྱོད་ཕ་མ་གཉིས་དང་མི་འདྲ་བར་གཤིས་ཀ་ཧ་ཅང་གྱོང་པོ་
འདུག་ བདག་ཚོ་ནི་མི་ཚེ་གཞིས་སྡོད་ཀྱི་འོག་ཏུ་འཚོ་བ་བསྐྱེལ་མཁན་གྱི་
མི་ཡིན་པས་ཁོ་ཚོར་གུས་གུས་ཞུམ་ཞུམ་མ་བྱས་ན་ག་ལ་འགྲིག་མོ་ལོ་
ཁྱོད་ལོ་ཆུང་ཆུང་ཡིན་པས་ཨ་མའི་བསླབ་བྱ་སེམས་ལ་འཇོག་དགོས་”ཞེས་
བཤད་དེ་ཟླ་ཕུན་ལ་བལྟས་པས་ཁོ་ནི་མུ་མཐུད་ལས་ཀ་བྱས་པ་ལས་ཨ་མའི་
སྐད་ཆར་ཡ་ལན་ཚིག་གཅིག་མ་བསློགས། ཨ་མས“ ཨོ་ལོ་ཁྱོད་ཇ་འཐུང༌།
སྤགས་ཟོ། ང་གཞིས་ཀར་འགྲོ་དགོས་ཡོད་”ཅེས་བཤད་དེ་སྣུམ་འཚག་
ཁང་ནས་ཐོན། ཟླ་ཕུན་གྱིས་ཨ་མའི་རྒྱབ་ཏུ་བལྟས་ཏེ་ཨ་མའི་ལུས་པོའི་
དབྱིབས་དང་གོམ་བགྲོད་རྒྱག་སྟངས་གང་ས་ནས་སྔོན་མ་དང་མི་འདྲ་བར་
རྒན་འཁོགས་ཀྱི་ གཡའ་ཆེན་པོ་སླེབས་ཡོད་ པ་དེ་མཐོང་སྟེ་ སྙིང་ལ་ གྱི་
བསྣུན་པ་ལྟར་ཟུག་གཟེར་བརྒྱབ་ནས་ བདག་ གིས་ ཕ་འདས་པོའི་ཞལ་
ཆེམས་བསྒྲུབ་ཐུབ་མ་སོང་། ལྟོ་གོས་ཀྱིས་ཕོངས་ཏེ་ཨ་མ་དང་གཅུང་མོ་
གཉིས་ཉི་མ་གནམ་ལ་ཤར་ཚད་མི་ གཡོག་མི་རྒྱུགས་ ཀ་མེད་བྱུང་སོང་།
ཁོ་གཉིས་ཡ་ང་བའི་ཚུལ་དེ་ལས་གྲོལ་བའི་ཉིན་མོ་དེ་ག་དུས་ཤར་གྱི་རེད་
དམ་སྙམ་བཞིན་མིག་ཆུ་ལྷུང་ལྷུང་དུ་ཟགས་ཏེ་ཁོ་གཅིག་པུ་དུས་ནས་ཡུན་
རིང་པོར་བསྡད། ས་གཞི་མུན་པས་བཏུམས་ཏེ་ནམ་མཁར་སྐར་གྲལ་
འགྲིག་ནས་ཡོད། སྣུམ་འཚག་ཁང་ཆུང་དེ་ནི་གྲོང་དང་རྒྱང་ཁད་ཆོད་
པའི་རི་ལྡེབས་ཀྱི་སྒྲུབ་ཁང་ལྟ་བུར་ཁེར་མར་གནས། ཟླ་ཕུན་སྔར་བཞིན་
ཐེམ་སྐས་སྟེང་བསྡད་དེ་ཐག་རིང་དུ་གནས་པའི་རབ་རིབ་ཀྱི་གངས་རིར་
བལྟས་ཏེ་ སེམས་ནང་དུ་ཨ་ཇོ་འོད་ཟེར་ལགས་དྲན་ནས་ ཁོང་གི་ དུས་་་
མཇལ་ཡོང་། ཕུར་བུ་ག་དུས་ཚུར་འཁོར་ཡོང་ངམ་སྙམ་སྟེ་གནས་སོ།།
ཟླ་ཕུན་སྣུམ་འཚག་ཁང་ནང་ལས་ཀར་མགོ་གཡེངས་ཡོད་པའི་་་་
སྐབས་ སུ་ སྒོ་འགྲམ་ནས་ གློ་བསངས་རྒྱག་པ་ ཐོས་ཏེ་ཕར་བལྟས། སྒོ་
འགྲམ་དུ་གཞིས་སྡོད་འབྱོར་ཡོད་པ་མཐོང་སྟེ་ཁོས་ཡ་ལན་མ་བྱས་པར་
119



སྔར་བཞིན་ལས་ཀ་བྱས། “ཁོ་རེ་ཟླ་ཕུན། ཤིག་ལ་བརྒྱབ་ན་གོང་བའི་
ཕྱི་ལོགས་རེད། ཁྱོད་གཞིས་ཀའི་བྲན་གཡོག་གཅིག་ལ་མཇིང་པ་སྦོམ་པོ་
བྱེད་རྒྱུ་ག་རེ་ཡོད། སྡུག་ཚོད་མ་ཟིན་ན་ལྟད་མོ་མཐོང་རྒྱུ་ད་དུང་ཡོད་
རེད་དཱ”ཞེས་འདར་སྐད་སིག་སིག་ངང་དུ་བཤད་པས་ཟླ་ཕུན་གྱིས་ཁོ་ལ་
མིག་སྡིར་ཏེ་ལྟ་ཙམ་བྱས་ནས་མུ་མཐུད་ལས་ཀ་བྱས། གཞིས་སྡོད་ཁོང་
ཁྲོ་ལངས་ཏེ་“སྤྲང་ཕྲུག་ཁྱོད་ཀྱིས་མི་ང་ག་འདྲ་ཞིག་ཡིན་པ་ཧ་གོ་ཡི་མེད་པ་
འདྲ། འགྲིག་གི་རེད། རྟ་ཤ་ལ་མ་གནོད་ན། སྒ་ཤིང་ལ་གནོད་ཡས་
གང་ཡང་མེད། མི་ཁྱོད་གླགས་མ་རྙེད་ན་ང་གཞིས་སྡོད་ཀྱི་མིང་ནས་མ་
འབོད་ཅིག་”ཅེས་བཤད་དེ་རྐང་པ་བརྡབས་ནས་ཕྱིར་ལོག གཞིས་སྡོད་
ཀྱི་འཇིགས་སྐུལ་གྱི་གཏམ་དེ་ཚོས་ཟླ་ཕུན་གྱི་བསམ་བློར་ཞེད་སྣང་སྤུ་ཙམ་
ཡང་མ་སླེབས། ཁོའི་བསམ་བློའི་ནང་འཁོར་བ་དེ་ནི་ཨ་ཇོ་ཕུར་བུ་ག་
དུས་ལོག་ཡོང་སྙམ་པ་ཁོ་ན་ཡིན།
ཟླ་བ་གཅིག་གི་དུས་ཚོད་ནི་ཟླ་ཕུན་གྱི་ངོས་ནས་བཤད་ན་ལོ་མང་པོ་
བསྐྱལ་བའི་སྣང་བ་ལྟ་བུ་བྱུང་། ཉིན་གཅིག་ཟླ་ ཕུན་ གཞིས་ཀའི་སྒོ་་་
མདུན་ནས་འགྲོ་དུས་སྦུག་ནས་བོང་བུའི་སྐུ་དྲིལ་གྱི་སྒྲ་སྒྲོག་པ་ཐོས་ཏེ་ཁོས་
མགྱོགས་མྱུར་སྒོ་འཛུལ་ནས་བལྟས་པས་བོང་བུ་ལོག་སླེབས་པ་མཐོང་སྟེ་རེ་
ཞིག་སྤུན་མཆེད་འཕྲད་པ་ལྟ་བུའི་དགའ་ཚོར་བྱུང་ནས་བོང་བུའི་མདུན་དུ་
རྒྱུགས་ཏེ་བོང་བུ་རེ་རེ་བཞིན་མགྲིན་པར་བྱིལ་བྱིལ་བྱས། དེ་ནས་ཤར་
རེར་ཕུར་བུའི་ཁྱིམ་གྱི་ཕྱོགས་སུ་རྒྱུགས་ཕྱིན།
བོང་བུ་བ་གསུམ་པོ་གཞིས་སྡོད་ཀྱི་སར་སོང་ནས་བདལ་དངུལ་རྩིས་
སྤྲོད་བྱས་པ་དང་ཕུར་བུས་གཞིས་སྡོད་ལ་ཡི་གེ་ཞིག་སྤྲད། གཞིས་སྡོད་
པས་ ཁ་ བསྔོགས་ནས་ལྟ་སྐབས་འདི་ལྟར། གངས་རོ་གཞིས་ལྷག་ གི་་
གཞིས་སྡོད་པའི་ཐོས་འཛིན་དུ། ཁྱོད་ཀྱིས་དེ་སྔའི་བོང་བུ་བ་ཟླ་ཕུན་
གཞིས་ཉར་བྱས་འདུག་པ་དེ་ནི་མི་འཚམས་པ་རེད། ཁོ་པ་སྔར་བཞིན་
120



བོང་བུ་བ་རང་དུ་གཏོང་རྒྱུ་དང་། དོན་གྲུབ་ལོ་ན་ཅུང་ རྒྱས་ སྟབས་་
ཕྱོགས་འགྲུལ་བྱ་རྒྱུར་དཀའ་བ་བཅས་ལ་བརྟེན་གཞིས་ཉར་བྱས་ན་འགྲིག་
པ་བཅས་ཡིད་འདོམས་གྱིས། ལྷ་ས་ནས། ཕྲན་ངོ་མས། ཟླ་༢ ཚེས་
༡༥ལ་བསྐུར། གཞིས་སྡོད་ཀྱིས་ཡི་གེར་ལྟ་གིན་དཔྲལ་བའི་སྟེང་གི་རྩ་
ཡང་རེངས་ཤིང་དབུགས་ཀྱི་རྔུབ་གཏོང་ཡང་བྲེལ་དུ་ཕྱིན་ཏེ་ཕར་འགྲོ་ཚུར་
འགྲོ་བྱས་པའི་ཚུལ་དེ་བོང་བུ་བ་གསུམ་པོས་མཐོང་སྟེ་ཡང་སྙིང་ཆག་སྒོ་
གང་ཞིག་བྱུང་བ་ཡིན་ནམ་ སྙམ་ སྟེ་བློ་མི་བདེ་བའི་རྣམ་ པས་ ཕན་ཚུན་
བལྟས་ཏེ་བསྡད། གཞིས་སྡོད་ཀྱིས་“ཁྱོད་ཚོ་ཕར་ལོག་བདལ་གླ་གཉེར་
པ་ལགས་ས་ནས་ལེན་ཞིག་”ཅེས་བཤད་པ་དང་ཁོ་ཚོ་གསུམ་པོ་ཕྱིར་ལོག
གཞིས་ སྡོད་ཀྱིས་“ཝ་ཡེ། གཉེར་པ་ལགས་འདིར་གདན་འདྲེན་ཞུས་
ཤོག་”ཅེས་བཀའ་བསྒོས་པ་དང་གཡོག་པོ་གཅིག་ཕྱིར་ལོག ཡུད་ཙམ་
ནས་གཉེར་པ་དེར་འབྱོར། གཞིས་སྡོད་ཀྱིས་དགོད་འཚེར་འཚེར་ངང་
“གཉེར་པ་ལགས། ཟླ་ཕུན་ཁོ་སྣུམ་འཚག་ཁང་ལ་བཞག་ན་འཚམས་པོ་
མི་འདུག དེ་ལས་དོན་གྲུབ་ཚུར་འཐེན་ཏེ་སྣུམ་འཚག་ཁང་ལ་བཞག
ཟླ་ཕུན་སྔར་བཞིན་བོང་བུ་བ་གཏོང་རྒྱུ་ཡིན། ཁྱེད་ཀྱིས་ཁོ་གཉིས་ལ་
གསུངས་རོགས་གནང་”ཞེས་བཤད་པས་ གཉེར་པས་གཞིས་སྡོད་ཀྱི་༌༌་་
གདོང་ལ་བལྟས་ཏེ་སྐད་ཆ་ཤོད་གྲབས་བྱས་པས་གཞིས་སྡོད་ཀྱིས་“དེ་རང་
གནང་ཞིག བོང་བུ་གནངས་ ཉིན་ ཐོན་རན་ པས་ཁྱེད་འཕྲལ་དུ་ཁོ་
གཉིས་ལ་ལན་གནང་བར་ཕེབས་ཤིག་”ཅེས་བཤད་དེ་གཞིས་གཉེར་གྱི་ཁ་
བཀག་གཞིས་གཉེར་ལམ་སེང་སྒོ་ནས་ཕྱིར་ཐོན། ཕྱི་
གཞིས་ གཉེར་ སྣུམ་འཚག་ཁང་དུ་ཡོང་ནས་ ས ཨོ་ལོ། ཁྱོད་ད་ལྟ་
ལམ་སེང་ཁྱིམ་དུ་ལོག་སྟེ་བསྡུ་གསོག་རྒྱབ་ཤོག གནངས་ཉིན་བོང་བུ་
པར་ཐོན་དགོས་” ཞེས་པའི་གཏམ་དེ་ཟླ་ ཕུན་གྱི་རྣ་བར་ཐོས་མ་ཐག་་་་
སེམས་ནང་རི་དྭགས་རྙི་ལས་ཐར་བ་ལྟ་བུའི་དགའ་སྤྲོ་སྐྱེས་ཀྱང་སྒམ་པོའི་
121



ཐོག་ནས་ “ གཉེར་པ་ལགས། ངའི་ཕོགས་རྣམས་ད་ལྟ་ལམ་སེང་སྤྲོད་
རོགས་གནང་”ཞེས་བཤད་དེ་འབྲུ་དངུལ་རྣམས་བླངས་ནས་ཁྱིམ་དུ་ལོག་
སྟེ་ཨ་མར་བོང་བུ་བར་འགྲོ་དགོས་པའི་སྐོར་བཤད་པས་ཨ་མ་མིག་ཆུ་ཕྲུམ་
ཕྲུམ་དུ་གཏོང་བཞིན། “ད་ཡང་ངེད་མ་བུ་གཉིས་ཁ་བྲལ་རྒྱུ་རེད་པས་”
ཞེས་བཤད། ཨ་ཞང་ལགས་ཀྱིས་“སྐྱིད་པ། དེ་ལ་སེམས་ཁྲལ་བྱེད་
དགོས་དོན་མེད། སྔོན་གྱི་གཏམ་དཔེར། ཕོ་ཁྱོ་གའི་གོམ་པ་རེ་ལ་
དངུལ་སྲང་རེ་བྱས་པ་རེད། ད་ལྟ་ན་སོ་ཆུང་དུས་ཕྱི་ལ་ལོས་འགྲོ་”ཞེས་
གསུངས།
།
| ཞོགས་པ་སྐྱ་རེངས་འཆར་མ་ཐག་ཕུར་བུ་དང༌། ཟླ་ཕུན། ཚེ་
རིང་བཅས་རང་ཡུལ་ནས་རྡོག་ཐོན་བྱས། ཁོ་ཚོ་ཁང་དམར་དུ་འབྱོར་
བའི་དགོང་མོ་དེར་ཟླ་ཕུན་གྱིས་མཉམ་ཚོང་སྐོར་ཕུར་བུར་སྐད་ཆ་དྲིས།
ཕུར་བུས་“ཚང་མ་དངུལ་ལ་བསྒྲིལ་ནས་འདི་ན་ཡོད”ཅེས་དངུལ་དམར་
དགའ་རབ་འདོན་བཞིན་དུ་“གནས་མོའི་ས་ནས་ཇ་རིལ་སོགས་ལེན་ནུས་
མ་བྱུང༌། ཨོ་ལོ་རང་མེད་སྟབས་ཚོང་སྐོར་གཅིག་ཏག་ཏག་ གྱོང་གུན་
ཕོག་སོང་”ཞེས་བཤད་རྗེས་བསམ་བློ་ཞིག་བཏང་ནས་“ད་རེས་ཨོ་ལོ་རང་
རྩད་གཅོད་གཏོང་མཁན་མང་པོ་འདུག ཕག་རི་དང༌། ཉེ་རོ། སྣ་
དཀར་རྩེ། དཔལ་སྡེ། ཆུ་ཤུར་བཅས་ཀྱི་གནས་མོ་ཚང་མས་ཨོ་ལོ་ཟླ་
ཕུན་གང་ན་ཡོད་ཟེར་སྐད་ཆ་དྲི་ཡི་འདུག ལྷ་སར་སླེབས་དུས་རྒྱལ་སྒོའི་
གཞོགས་ཀྱི་ཆང་མ་ཨ་ཅག་ལགས་དེས་ཀྱང་ཁ་སང་འབྲུ་ཚོང་མཁན་གྱི་བུ་
དེ་སླེབས་མེད་པས་ཞེས་ནན་པོས་དྲིས་བྱུང་”ཞེས་བཤད་རྗེས་ཁོས་དགོད་
བཞིན་དུ་“རྗེས་སུ་ཨོ་ལོ་རང་ཁོ་ཚོའི་མག་པར་ལྷོད་ཤིག་ཤིག་བྱས་འགྲོ་
ཆོག་གཱ”ཞེས་བཤད། གང་ཙམ་ནས་ཕུར་བུས་“ང་ཚོ་ལྷ་སར་སླེབས་
པའི་ སང་ཉིན་དེར་ཇོ་ལགས་འོད་ཟེར་ལགས་ཀྱིས་ང་ལ་ཟླ་ཕུན་སླེབས་
མེད་དམ་ཞེས་བཀའ་འདྲི་གནང་བྱུང་། ངས་རྒྱུ་མཚན་ཞིབ་ཏུ་ཞུས་པས་
122



སང་ཉིན་དེར་འོད་ཟེར་ལགས་ཀྱིས་ང་ལ་ཡི་གེ་བསྐུར་གནང་བ་དེ་གཞིས་
སྡོད་པར་སྤྲད་པས་གཞིས་སྡོད་ཀྱིས་ཡི་གེ་བླངས་ཏེ་ཁོང་ཁྲོ་ཆེན་པོ་བྱེད་ཀྱི་
འདུག”ཅེས་བཤད། ཟླ་ཕུན་གྱིས་“ཨ་ལད། འདི་འདྲ་ཡིན་པ་རེད་”
ཅེས་ཆིག་ལབ་བརྒྱབ་པ་དང་ཕུར་བུར་མུ་མཐུད་ནས་ “ ཨ་ཇོ་དོན་གྲུབ་
ཀྱིས་བདལ་དངུལ་ནས་འཁྲི་བྱ་བྱེད་པའི་སྐད་ཆ་དེ་བཤད་མེད་དམ”ཞེས་
དྲིས། ཕུར་བུས་“དེ་བདག་གིས་བཤད་རྒྱུ་བརྗེད་འདུག” ཅེས་ལན་་་་
བརྒྱབ་པས་ཟླ་ཕུན་གྱིས་ “ མ་ཇོ་རང་གིས་རྗེས་སུ་སྐད་ཆ་དེ་སུ་ལའང་མ་
ཤོད་ཨཱ་”ཞེས་མངགས་ཆ་བྱས།
# 11 ད་
ཁོ་ཚོ་དཔལ་སྡེར་སླེབས་པའི་དགོང་མོ་དེར་གནས་མོས་ཆང་སྲང་
ལྡིར་གང་ལ་ཡལ་གཟེད་བརྒྱབ། དེ་དང་སྦྲགས་ཏེ་རྩམ་པ་བསྐྱལ་ནས་
འཛུམ་དམུལ་དམུལ་ངང་“ ཨོ་ལོ་རང་ན་མེད་དམ་སྙམ་པའི་སེམས་ཁྲལ་
ཆེན་པོ་བྱུང་། དེ་རིང་ངོ་འཕྲད་བྱུང་བས་དགའ་པོ་བྱུང་། ད་ཚོང་
ཟོག་གང་ཡོད་” ཅེས་སྐད་ཆ་དྲིས། ཟླ་ཕུན་གྱིས་“ ཐེངས་འདིར་བདག་
ཕག་རིར་སླེབས་མ་སོང་། ཚོང་ཟོག་གང་ཡང་མེད”ཅེས་ཤོད་བཞིན་
ཕོར་ལྟ་སྐབས་བཙུགས་ཕྲུག་སྤུས་ལེགས་བཅུ་གྲངས་ཤིག་བརྩེགས་ནས་
ཡོད་པ་མཐོང་སྟེ་ “བཙུགས་ཕྲུག་དེ་ཚོར་གོང་ག་ཚོད་རེད་” ཅེས་དྲིས།
གནས་ མོས་ ༥ རེ་ རེར་ དངུལ་ སྲུང་ བརྒྱད་ ཅུ་ གྱ་ལྔ་ རེད” ཅེས་ བཤད།
ཁོས་བཙུགས་ཕྲུག་ལེགས་པ་བཞི་བདམས་ཏེ་རིན་རྩིས་བརྒྱབ། ད་དུང་
ལུག་ཤ་སྐམ་པོ་བཞི་ལིང་གཉིས་ཉོས། དེ་ནས་ཉིན་དྲུག་བསྐྱོད་རྗེས་ལྷ་
སར་སླེབས། ཁོ་ཚོ་གཟིམ་ཤག་གི་སྒོ་རའི་ནང་སླེབས་མ་ཐག་འོད་ཟེར་
དེར་ཡོང་སྟེ་སྟབས་ཡག ད་ཨོ་ལོ་ཟླ་ཕུན་སླེབས་འདུག དགོང་མོ་
སྐད་ཆ་ཞིབ་ཕྲ་ཡོང་”ཞེས་བཤད་དེ་ཕྱིར་ལོག » དགོང་མོ་འོད་ཟེར་ཁོ་
ཚོའི་སྡོད་ཤག་ཏུ་ཡོང་སྟེ་ཟླ་ཕུན་ལ་སྐད་ཆ་ཞིབ་ཕྲ་དྲིས། ཟླ་ཕུན་གྱིས་རྒྱུ་
མཚན་ཞིབ་ཏུ་དྲངས། འོད་ཟེར་ལོག་ཁར་ཟླ་ཕུན་གྱིས་ལུག་ཤ་སྐམ་པོ་
123



བཞི་ལིང་གཉིས་བཏོན་ཏེ་“ མ་ཇོ་འོད་ཟེར་ལགས། འདིར་གསོལ་ཀྲུམ་
སྐམ་པོ་བཞི་ལིང་གཉིས་ཡོད་པས་གཅིག་ཁྱེད་དང་། གཅིག་སྐུ་ངོ་ཞབས་
སྡོད་སྐུ་ཞབས་ལ་འབུལ་རོགས་”ཞེས་བཤད་པས་འོད་ཟེར་གྱིས་“ ཨོ་ལོ་ཟླ་
ཕུན་དེ་འདྲ་མི་དགོས། དེ་འདྲ་....”ཞེས་བཤད་རུང་ཟླ་ཕུན་གྱིས་
“འདི་བདག་གི་སེམས་པའི་མཚོན་བྱེད་དུ་སྟོང་པ་མིན་ཙམ་ལས་བྱུང་མ་
སོང་བས་བཞེས་རོགས་གནང་”ཞེས་ཤོད་བཞིན་ཕྱིར་ལོག |
1:|: : བོང་བུ་བ་གསུམ་པོའི་ཕྲག་སྟེང་དུ་བཙུགས་ཕྲུག་རེ་ཁྱེར་ཏེ་གཟིམ་
ཤག་གི་ རྒྱལ་སྒོ་ནས་ཐོན། ཡུན་རིང་མ་སོང་བར་ ཨ་ཅག་ལྷ་མཛེས་་་
ལགས་འཕྲད་དེ་“མོ་ལོ་གང་དུ་འགྲོ་མཁན་ཡིན། འབྲུ་འཚོང་རྒྱུ་མེད་
དམ་” ཞེས་དྲིས། ཟླ་ཕུན་གྱིས་“མེད” ཅེས་ལན་བཏབ། ཨ་ཅག་ལྷ་
མཛེས་ཀྱིས་ཟླ་ཕུན་གྱི་ཕྲག་པའི་སྟེང་འཁྱེར་བའི་བཙུགས་ཕྲུག་ལ་ཞིབ་པར་
བལྟས་ཏེ་“འཚོང་རྒྱུ་ཨེ་ཡིན་”ཞེས་བཤད། ཟླ་ཕུན་གྱིས་“ལགས་ཡིན”
“གོང་ག་ཚོད་ཡིན་ནམ་” “ དངུལ་སྲང་བརྒྱ་དང་ལྔ་བཅུ་ཡིན་” “ གོང་
གཅོག་རྒྱུ་མེད་དམ་”“ཁྱེད་ཀྱིས་གསུངས་ན་”“དངུལ་སྲང་བརྒྱ་དང་སུམ་
ཅུ་སོ་ལྔ་བྱས་ན་འགྲིག་གམ་”“དེ་རང་གནང་ན་ཆོག་”ཨ་ཅག་ལྷ་མཛེས་
ཀྱིས་བཙུགས་ཕྲུག་གཅིག་བདམས་ཏེ་དངུལ་རྩིས་བརྒྱབ། ལྷག་འཕྲོས་
བཙུགས་ཕྲུག་གཉིས་པོ་དེ་ཁྱེར་ཏེ་ཁྲོམ་ལམ་དུ་སོང་ནས་ཡུན་རིང་མ་སོང་
བར་བྲིན། ཚུར་ལོག་སྟེ་ཨ་ཅག་ལྷ་མཛེས་ལགས་ཀྱི་ཆང་ཁང་དུ་བསྐྱོད།
ཨ་ཅག་ལྷ་མཛེས་ཀྱིས་བོང་བུ་བ་གསུམ་པོར་ཆང་གསུམ་སྒྲོན་མཉེས་དག་
རེ་བླུགས་ཏེ་“བཙུགས་ཕྲུག་གཞན་གཉིས་བྲིན་སོང་ངམ་”ཞེས་དྲིས་པར་
ཕུར་བུས་“གཉིས་ཀར་དངུལ་སྲང་བརྒྱ་དང་ལྔ་བཅུ་བྱུང་”ཞེས་བཤད་པ་
དང་ཨ་ཅག་ལྷ་མཛེས་ཀྱིས་འཚབ་འཚུབ་ངང་“དེ་འདྲ་ཡིན་ན་ངས་དངུལ་
སྲང་བརྒྱ་དང་ལྔ་བཅུ་ལོས་སྤྲད་”ཅེས་ཤོད་བཞིན་ཨམ་ཕྲག་ནས་དངུལ་
འདོན་རྩིས་བྱེད་སྐབས་ཟླ་ཕུན་གྱིས་“ ཨ་ཅག་ལྷ་མཛེས་ལགས། བདག་
124



གིས་དངུལ་རྩ་བ་ནས་ཞུ་ཡི་མིན་”ཞེས་ཨུ་ཚུགས་ཀྱིས་བཤད། ཨ་ཅག་ལྷ་
མཛེས་ཀྱིས་ “ མོ་ལོ་ཡག་བྱུང་། རྗེས་སུ་ལབ་རྒྱུ་ག་རེ་འདུག་ནའི་ང་ལ་
ཤོད་རྐྱང་གྱིས་ཤོག་ཨཱ་”ཞེས་བཤད་པ་དང་ཆང་གང་བཀྱག་ཁོ་ཚོ་
གསུམ་གྱིས་ཆང་ཞབས་དག་བརྒྱབ་པ་དང་ཟླ་ཕུན་གྱིས་དངུལ་བཏོན་ཏེ་
ཅོག་ཙེའི་སྟེང་བཞག་ནས་“ཨ་ཅག་ལྷ་མཛེས་ལགས། ད་བདག་ཚོ་འགྲོ་
རན་སོང༌། ཆང་རིན་འདིར་ཡོད་”ཅེས་བཤད་དེ་ཡར་ལངས་ནས་འགྲོ་
རྩིས་བྱེད་སྐབས་ཨ་ཅག་ལྷ་མཛེས་ལགས་ཀྱིས་ཅོག་ཙེའི་ཐོག་ནས་ཆང་རིན་
བླངས་ཏེ་ཟླ་ཕུན་གྱི་ཨམ་ཕྲག་ཏུ་བླུགས།་ ཟླ་ཕུན་གྱིས་“ ཐུགས་རྗེ་ཆེ་”
ཞེས་བཤད་དེ་ཁོང་གསུམ་པོ་གཟིམ་ཤག་ཏུ་ལོག་སོང་། ཁོང་གསུམ་པོ་
གཟིམ་ཤག་ཏུ་འབྱོར་ཏེ་ཇ་ཕོར་གང་འཐུང་ལོང་མ་བྱུང་བར་སྐུ་ངོ་ཞབས་
སྡོད་སྐུ་ཞབས་ཀྱིས་ཟླ་ཕུན་དྲུང་དུ་བོས། ཁོས་ལམ་སེང་གཟིམ་ཆུང་
ཕྱོགས་སུ་ཤར་རེར་རྒྱུགས་པ་དང་སྒོ་རྩར་སླེབས་མ་ཐག་རྐང་མཐིལ་ས་ལ་
དྲད་དྲད་བཏང་། དེ་ནས་སྒོ་ཡོལ་ག་ལེར་བཀྱག་སྟེ་ཡར་འཛུལ། སྐུ་
ངོ་ཞབས་སྡོད་སྐུ་ཞབས་མཇལ་བ་དང་གུས་ཕྱག་ཕུལ། ཞྭ་མོ་ལག་པར་
ཁུར་ཏེ་ལྕེ་བསྣར་ཏེ་བསྡད་པས་སྐུ་ངོ་ཡིས་འཛུམ་དམུལ་དམུལ་ངང་“ ཟླ་
ཕུན། སྣོད་དང་། སྡོད་དང་”ཞེས་གསུངས་པ་དང་ཁོས་གདན་གྱི་
ཟུར་དུ་བསྡད། མགོ་ཡར་བཀྱག་སྟེ་གསོལ་ཅོག་སྟེང་བལྟས་པས་ལུག་ཤ་
བཞི་ལིང་གཅིག་གི་མཆོད་འཕྲོ་སྡེར་མ་ཆེན་པོ་ཞིག་ནང་བཞག་ཡོད་པ་
དང༌། ཟུར་དུ་མར་གྲོད་རིལ་གཅིག་བཞག་ཡོད་པ་མཐོང་། སྐུ་ངོ་
ཡིས་ “ ཁྱོད་བོང་བུའི་རྗེས་ སུ་འགྲོ་འདོད་མེད་པར་ ཨ་ མའི་ སར་བསྡད་
དགོས་བསམ་པ་མ་རེད་དམ” “དེ་འདྲ་མ་རེད། བདག་བོང་བུའི་རྗེས་
སུ་ཕྱིན་ཏེ་ཞོར་དུ་ཚོང་ཆུང་ཚགས་འདྲ་བརྒྱབ་ནས་ཁྱིམ་གྱི་ལྟོ་གོས་ལ་ཕན་
ན་བསམས་ཀྱང་གཞིས་སྡོད་ཀྱིས་...”“འགྲིག་གཱ། ཚང་མ་ངས་ཧ་
གོ་སོང༌། ཁྱོད་ཀྱིས་ཚོང་བརྒྱབ་སྟེ་ཨ་མར་བཙུགས་ཕྲུག་གསར་པ་ཉོས་
125



པའི་ སྐད་ཆ་ཡང་ཐོས་རྒྱུ་འདུག་གཱ” “སྐུ་ངོ་མཆོག་ལ་ཞུ་རྒྱུར། དེ་ནི་
བདག་རྒོད་པ་གཏན་ནས་མིན། སྐྱེ་མགོ་ལུས་ཀྱི་བདག་པོ་སྐུ་ངོ་མཆོག་
གི་བཀའ་དྲིན་བསམ་གྱི་མི་ཁྱབ་པས་བསྐྱངས་པ་ལས་བྱུང་བ་རང་རེད།
དེར་བརྟེན་ཨ་མས་དགོང་མོ་ཉལ་རིམ་བཞིན་དང༌། སྔ་དྲོ་ལངས་རིམ་
བཞིན་སྐུ་ངོ་མཆོག་དང་། སྐུ་ངོ་ལྕམ་སྐུ་ཞབས་བཅས་སྐུ་ཚེ་རིང་པོ་ཡོང་
བ་དང་སྐུ་འཚོ་གསལ་ཐང་ཡོང་བའི་སྨོན་ལམ་བརྒྱབ་དང་རྒྱག་བཞིན་པ་
རེད་” ཅེས་སྨྲས་པས་ལྕམ་ཆུང་སྐུ་ཞབས་ཀྱི་བཞིན་ལས་འཛུམ་མདངས་
ཕྱུང་བཞིན་“ སྙིང་རྗེ། ཁྱོད་ལ་ནང་མི་ག་ཚོད་ཡོད་”ཅེས་དྲིས་པ་དང་ཟླ་
ཕུན་གྱིས་དྲང་པོར་ཞུས། ལྕམ་ཆུང་སྐུ་ཞབས་ཀྱིས་མུ་མཐུད་ཟླ་ཕུན་གྱི་
ཁྱིམ་གྱི་ལྟོ་གོས་དང་ཁྱིམ་མིའི་ལས་ཀའི་སྐོར་དྲིས། ཟླ་ཕུན་གྱི་སེམས་སུ་
དེ་རིང་བདག་ལ་སྐད་ཆ་ཤོད་པའི་གོ་སྐབས་ཤིག་རྙེད་སོང་སྙམ་སྟེ་“ ཨ་ཕ་
གྲོངས་པའི་རྗེས་སུ་གཞིས་སྡོད་ཀྱིས་བདག་བོང་བུའི་རྗེས་སུ་བཏང་བ་དང་
གཅུང་མོ་ནང་ཟན་དུ་བསྐོངས་སོང་། ནང་ཟན་གཞན་དགོང་མོ་རང་
ཁྱིམ་དུ་ལོག་རྒྱུ་ཡོད་རུང་བདག་གི་གཅུང་མོ་ཉིན་མཚན་མེད་པ་གཞིས་
ཀར་ཉར་ཏེ་ཁྱིམ་དུ་ལོག་རྒྱུ་མེད་སྟབས་ཨ་མ་རྒན་འཁོགས་ལ་གཡོག་བྱེད་
མཁན་མི་གཅིག་ཀྱང་མེད་...” ཅེས་བཤད་པའི་མཚམས་ སུ་ རང་་་་
དབང་མེད་པར་མིག་ཆུ་ཤོར། ལྕམ་སྐུ་ཞབས་ཀྱིས་སྐུ་ངོར་གཟིགས་ནས་
“སྐུ་ངོ་མཆོག་ལ་ཞུ་རྒྱུར། ཟླ་ཕུན་གྱི་གཅུང་མོ་ནང་ཟན་བྱེད་མི་དགོས་
པའི་ བཀའ་ འཁྲོལ་ གྱི་ ཕྱག་ བྲིས་ ཤིག་ གནང་ རོགས་ གནང་” ཞེས་ ཞུས།
སྐུ་ངོ་ཡིས་ཡུད་ཙམ་བསམ་བློ་བཏང་སྟེ་“གཞིས་ཀའི་ནང་ཟན་ལ་ཟླ་རེར་
ཕོགས་ག་ཚོད་ཡོད་དམ”ཞེས་དྲིས་པར་ཟླ་ཕུན་གྱིས་“འབྲུ་བྲེ་བཅུ་རེད་”
ཅེས་བཤད། སྐུ་ངོ་ཡིས་ལྕམ་ཆུང་གི་ངོ་ལ་གཟིགས་ཙམ་གནང་། དེ་
ནས་ཟླ་ཕུན་ལ་ཁ་ཕྱོགས་ཏེ་“ ཨོ་ལོ་ཁྱོད་སེམས་ཁྲལ་བྱེད་མི་དགོས། ཕར་
ལོག་འགྲོ་ཁར་ངས་གཞིས་སྡོད་ལ་ཡི་གེ་ཁ་གསལ་ཞིག་བསྐུར་ཆོག དེ་
126



ལས་ད་རེས་ཚོང་ག་རེ་རྒྱག་རྩིས་ཡོད་དམ”ཞེས་དགོད་འཚེར་འཚེར་གྱིས་
དྲིས། ཟླ་ཕུན་གྱིས་ལྕེ་བསྣར་ཙམ་བྱས་ཏེ་ཞུ་མ་ཕོད། སྐུ་ངོ་ཡིས་”མི་
ཁྱོད་ ལོ་ ལ་ དཔག་ པའི་ ཧ་ ཅང་ འཇོན་ པོ་ རེད། ཡཱ། ཤོད་ དང་།
གཅིག་བྱས་ན་ངས་རོགས་འདྲ་བྱེད་ཐུབ་ཡོང་”ཞེས་བཤད་པས་ཟླ་ཕུན་
གྱིས་“བདག་གི་རེ་བར་གཅུང་མོ་ཁྱིམ་དུ་བསྡད་ནས་ཨ་མར་གཡོག་བྱ་རྒྱུ་
དང་། ཁྱིམ་ལ་བ་མོ་གཅིག་ཉོས་ནས་གཅུང་མོས་ཞོར་དུ་གཡོག་བྱེད་
ཐུབ་ན་ཧ་ཅང་ཡག་པོ་ཡོང་བ་འདུག དེར་བརྟེན་ཐེངས་འདིར་བ་མོ་
གཅིག་ཉོ་རྩིས་ཡོད། ཡིན་ནའི་དངུལ་འདང་བ་མི་འདུག སྐུ་ངོ་
མཆོག་གིས་དངུལ་ཕྲན་བུ་ཞིག་སྔ་གཡར་སྐྱབས་འཇུག་གནང་རྒྱུའི་ཐུགས་
རྗེ་གཟིགས་” ཞེས་ཞུས་པས་སྐུ་ངོ་ཡིས་“དེ་འགྲིག་གི་རེད། | བདལ་་་་
དངུལ་ནས་སྔ་རྟིང་གཡར་ཏེ་རྗེས་སུ་སྐྱིན་ཚབ་ཆད་ལུས་མེད་པ་སྤྲོད་་་
དགོས་”ཞེས་གསུངས་པ་དང་ཁོས་ལམ་སེང་“བཀའ་དྲིན་གྱི་བདག་ཉིད་
སྐུ་ངོ་མི་དབང་ཆེན་པོ་དང༌། སྐུ་ངོ་ལྕམ་སྐུ་ཞབས་ལྷན་རྒྱས་ཀྱི་བཀའ་
དྲིན་གསབ་ཕྱིར་བདག་གིས་མི་ཚེ་གཅིག་རིང་ལྷག་བསམ་རྣམ་པར་དག་
པའི་སྒོ་ནས་ཞབས་ཕྱི་ཞུ་ཡི་ཡིན་”ཞེས་ཁ་ཞེ་གཉིས་མེད་ཀྱིས་ཞུས། སྐུ་
ངོ་ཡིས་“ད་ནས་བཟུང་བདལ་དངུལ་ཉར་རྒྱུ་དང༌། བདལ་གླ་འཚོལ་རྒྱུ་
སོགས་ཚང་མ་ཁྱོད་ཀྱིས་འགན་འཁུར་དགོས། བདལ་གླའི་ཞོར་དུ་ཚོང་
ཆུང་འདྲ་བརྒྱབ་ན་འགྲིག རྗེས་སུ་ལམ་རྒྱགས་ཆད་ན་ཐད་ཀར་ང་ལ་
ལབ་ཤོག་”ཅེས་གསུངས་པར་ཟླ་ཕུན་གྱིས་“ཐུགས་རྗེ་ཆེ་”ཞེས་ཞུས། སྐུ་
ངོ་ཡིས་“ ཁྱོད་ཀྱི་ཤ་དེ་ཞིམ་པོ་བྱུང་། འོད་ཟེར་གྱི་ཤ་བསྐལ་ཡང་ངས་
འཕྲོག་དགོས་བྱུང་སོང་། མར་གྲོད་རིལ་གཅིག་འདི་ལམ་བར་གྱི་ཕོར་
མར་གྱིས་ཡཱ་”ཞེས་གསུངས་པ་དང་ལྕམ་ཆུང་སྐུ་ཞབས་ཀྱིས་ཅོག་ཙེའི་སྟེང་
ནས་མར་གྲོད་རིལ་གཅིག་པོ་དེ་བླངས་ཏེ་ཟླ་ཕུན་ལ་སྤྲད། ཟླ་ཕུན་གྱིས་
ཕྱག་འབུལ་དང་བཅས་ཐུགས་རྗེ་ཆེ་ཡང་ཡང་ཞུས་ནས་ཕྱི་བཤོལ་བརྒྱབ་སྟེ་
127



སྒོ་བཀག་མཚམས་སུ་སླེབས་པ་དང་གཞི་ནས་རྒྱབ་བསློགས་ཏེ་ཕྱིར་ཐོན།
ཟླ་ཕུན་དགའ་བ་འབུམ་གྱིས་མྱོས་ཏེ་སྡོད་ཤག་ཏུ་ལོག་པ་དང་ཇ་ཕོར་པ་
གང་བཏུངས་ཏེ་ལམ་སེང་བལ་བདལ་འཚོལ་དུ་སོང་། བལ་རྒྱབ་ཉི་ཤུ་
རྩ་དགུ་རྩིས་བླངས། ཁལ་རྒྱབ་གཅིག་སྤྱི་ཟོག་འགེལ་བྱེད་ལ་བཞག་པ་
དང༌། དེའི་བདལ་གླ་སྤྱི་དངུལ་ནས་རྩིས་ཞུ་རྒྱུ་བྱས། ཁལ་རྒྱབ་གྲ་
སྒྲིག་ཨང་གསར་བྱས་རྗེས་འཕྲལ་དུ་ལྷ་ས་ནས་ཐོན། སྔ་དྲོ་ཨ་ཇོ་འོད་
ཟེར་གྱིས་ཡི་གེ་ཞིག་ཟླ་ཕུན་གྱི་ལག་ཏུ་སྤྲད་ནས“ཨོ་ལོ། ཡི་གེ་འདི་བོར་
བརླག་མ་སོང་བ་གྱིས། དེའི་ནང་ཁྱོད་ཀྱི་གཅུང་མོ་ནང་ཟན་ནས་་་ཡ་
དགོངས་འཁྲོལ་གཏོང་དགོས་པ་དང༌། ཕྱིན་ཆད་གཞིས་ཀའི་བོང་བུ་
བའི་ལས་འགན་ཡོངས་རྫོགས་ཁྱོད་ལ་བསྐུལ་དགོས་པ་བཅས་ཀྱི་སྐུ་ངོ༌
མཆོག་གི་ཕྱག་བྲིས་ཕྱག་བསྟར་མ་ཡིན་པས་གཞིས་ཀར་སླེབས་པ་དང་
གཞིས་སྡོད་ཁོར་སྤྲོད་ཅིག་”ཅེས་བཤད། ཟླ་ཕུན་གྱི་མིག་ནང་མཆི་ཞག་
འཁོར་བཞིན་ཨ་ཇོ་འོད་ཟེར་གྱི་གདོང་ལ་མིག་ཧྲིག་ཧྲིག་བལྟས་ཏེ“ ཨ་ཇོ་
འོད་ཟེར་ལགས། ཁྱེད་ཀྱི་བཀའ་དྲིན་བདག་གིས་ནམ་ཡང་བརྗེད་མི་
ཐུབ།”“མོ་ལོ་དེ་འདྲ་མ་ཤོད། དེ་ལས་འགྲུལ་ལམ་ལ་ཡིད་གཟབ་གྱིས།
མགྱོགས་པོ་འཕྲད་ཡོང་”ཞེས་བཤད། ཟླ་ ཕུན་གྱིས་བོང་བུ་དེད་་་་
གཟིམ་ཤག་གི་རྒྱལ་སྒོ་ཕྱི་རུ་ཐོན་པ་དང་། སླར་ཡང་ཕྱི་བལྟས་བསློགས་
ནས་ལྟ་དུས་ཨ་ཇོ་འོད་ཟེར་ལགས་ད་དུང་རང་གི་རྗེས་སུ་བལྟས་ནས་ཡོད་
པ་མཐོང་སྟེ་ཡིད་བློང་བློང་པོར་གྱུར་ནས་མུ་མཐུད་ལྟ་བར་མི་བཟོད་པར་
ཁ་གཅུས་ཏེ་བོང་བུར་རྟ་ལྕག་གཞུས་ནས་གོམ་ཞེང་ཆེན་པོས་མདུན་དུ་
བསྐྱོད་དོ། །
ཀ མཉེས་ཐང་ནས་ཐོན་པའི་ཉིན་དེར་ལྷགས་པ་ཆེན་པོ་བརྒྱབ་སྟེ་ཐལ་
བས་ལུང་པ་བཀང་སྟེ་མདུན་གྱི་ལམ་ཡང་མཐོང་དཀའ་བར་གྱུར། བོང་
བུ་བ་གསུམ་པོས་བོང་བུའི་མཐའ་ནས་བསྐོར་ཏེ་དཀའ་ཚེགས་ཆེན་པོས་
128



མདུན་དུ་དེད་ནས་ར་བ་སྟོད་སྨད་ཀྱི་འཕྲང་ཟུར་ཞིག་ཏུ་སླེབས་དུས་གློ་
བུར་དུ་ ཤོ་དྲེལ་ སྒམ་དོས་ བཀལ་བ་ཞིག་མདུན་དུ་དོན་ཏེ་བོང་བུ་དང་
འཕྲད། > ཤོ་དྲེལ་རི་མཚམས་སུ་སོང་བ་དང་སྒམ་དོ་ཕ་བོང་ལ་བརྡབས་
ཏེ་དྲེལ་གྱི་གཟུགས་པོ་ཡོར་ནས་བོང་བུར་འབུད་རྒྱག་ཐེབས་ཏེ་བོང་བུ་
དེར་རིལ། – ཟླ་ཕུན་གྱིས་བོང་བུ་བསླང་བར་འགྲོ་དུས་ཕོ་གསར་ཝ་ཞྭ་
གྱོན་པ་ཞིག་གི་ཡུར་ནས་འཇུས་ཏེ་ཟླ་ཕུན་གྱི་མདུན་དུ་ལངས་ནས་“ ཨཱ། །
ཁྱོད་ལམ་མ་གཡོལ་པ་ཅི་ཡིན་”ཞེས་བཤད། ཟླ་ཕུན་གྱིས་ཞུམ་པ་སྤུ་ཙམ་
མེད་པར་ལམ་སེང་“ལམ་འདི་འགྲུལ་པ་ཡར་འགྲོ་བརྒྱ་དང་མར་འགྲོ་སྟོང་
ལ་དབང་བའི་ལམ་ཡིན་པ་ལས་ཁྱོད་གཅིག་པོར་བདག་པའི་ལམ་མ་རེད་”
ཅེས་བཤད། ཕོ་གསར་གྱིས་ལམ་སེང་ཟླ་ ཕུན་གྱི་བྲང་ཁ་ནས་བསྡུས།
ཕུར་བུས་ཁོ་གཉིས་ཀྱི་བར་དུ་འཚངས་ནས་བར་མི་བྱས། དྲེལ་པས་ཁུ་
ཚུར་གཅིག་གཞུས་པ་དེ་ཕུར་བུར་ཐེབས། ཚེ་རིང་གིས་ལམ་སེང་རྡོ་ཞིག་
བསྒྲུགས་ཏེ་དྲེལ་པར་གཞུ་རྩིས་བྱས་པས་ཚོང་དཔོན་བཞོན་དྲེལ་ཕོ་རོག་
བཞོན་པ་ཞིག་དེར་རྟ་ཁ་བཀག་ནས་“ཨ་རོགས་ཚོ། ཁྱོད་ཚོས་བོང་བུ་
བར་བརྙས་བཅོས་མ་བྱེད། དེ་ལས་ལམ་དུ་སོང་”ཞེས་བཤད་པ་དང་
དྲེལ་པར་ཕྱི་མིག་ལྟ་བཞིན་བསྐྱོད། ཟླ་ཕུན་ཁོ་ཚོ་གསུམ་པོས་བོང་བུ་
ཡར་བསླངས་ཏེ་ལྟ་དུས་རྐང་པ་གཡོན་མའི་ཐོག་རྨ་ཆེ་ཙམ་བཟོས་འདུག་
པས་དོ་པོ་མར་ཕབ་སྟེ་ཆ་བགོས་བྱས་ནས་བོང་བུ་གཞན་ལ་བཀལ། མུ་
མཐུད་ ཐལ་རླུང་ཁྲོད་ནས་མདུན་དུ་བསྐྱོད། དེ་ནས་ཉིན་བཅུ་བཞི་
འགྲུལ་བཞུད་བྱས་ཏེ་གཞི་ནས་ཕག་རིར་སླེབས། ཉིན་གསུམ་ཕག་རིར་
བསྡད་དེ་སླར་ཡང་ཐོན། ཀ་ལར་སླེབས་སྐབས་ཟླ་ཕུན་གྱིས་བ་མོ་བཞོན་
མ་སྤུས་ལེགས་གཅིག་ཉོས། གངས་རོར་སླེབས་པ་དང་། ལམ་སེང་
གཞིས་སྡོད་ལ་སྐུ་ངོ་མཆོག་གི་ཕྱག་བྲིས་ཕུལ། བ་མོ་ཁྱིམ་དུ་བཞག་སྟེ་
ཉིན་གཉིས་པར་གངས་རོ་ནས་ཐོན། གཞིས་སྡོད་ཀྱིས་སྐུ་ངོ་ཞབས་སྡོད་
129



སྐུ་ཞབས་ཀྱི་ཕྱག་བྲིས་འགོ་ནས་མཇུག་བར་ཐེངས་གཉིས་ཙམ་བལྟས་ཏེ།
དབུགས་རིང་ཞིག་བཏང་ནས་གཞིས་གཉེར་འབོད་དུ་བཏང༌། གཞིས་
གཉེར་འགྲམ་དུ་འབྱོར་བ་དང་ངོ་གདོང་ནག་པོས་ “ གཉེར་པ་ལགས།
སང་ཉིན་ནས་ཕན་ཐོགས་མོ་ཁྱིམ་ལ་ཕར་སློག་ཅིག་” གཉེར་པས་“ གང་
ཡིན་ནམ”ཞེས་དྲིས་པས། གཞིས་སྡོད་ཀྱི་ཡི་གེ་གཞིས་གཉེར་ལ་སྤྲད་དེ་
“སྤྲང་ཕྲུག་ཁོར་འཇམ་མ་བྱས་ན་ཉིན་གཅིག་ཆག་སྒོ་བསླངས་པ་འདུག་”
ཅེས་བཤད། གཞིས་གཉེར་གྱིས་“ཟླ་ཕུན་ཁོས་ད་དུང་བ་མོ་གཅིག་ཉོས་
ཡོད་པ་འདྲ། དེའི་རིན་གོང་སྔ་གཡར་གཏོང་དགོས་པའི་བཀའ་གནང་
འདུག་”ཅེས་བཤད་དེ་གཞིས་ སྡོད་ཀྱི་གདོང་ལ་བལྟས། གཞིས་ སྡོད་
ཀྱིས་དེ་ལ་གཏམ་ཚིག་གཅིག་མ་སྨྲས་པར་འདུག་པ་ན་གཞིས་གཉེར་གྱིས་
ཡི་གེ་ཅོག་ཙེའི་སྟེང་བཞག་ནས་སངས་ཕན་ཐོགས་མོ་སང་ཉིན་ནས་གཞིས་
ཀར་ཡོང་མི་དགོས་པའི་བརྡ་གཏོང་བར་ཕྱིན་ཆོག་”ཅེས་བཤད་དེ་སྒོ་ཕྱིར་
ཐོན། ༧ ཀ ༣༡ ན ས་
གངས་རོ་ལུང་ཆུང་ནང་ཟླ་ ཕུན་ སྐོར་གྱི་གཏམ་གྱིས་ཁེངས་ནས་ས་
གནས་ཡོད། དེ་སྔོན་ཇ་རིལ་བདུན་སྟར་གཅིག་དང༌། བཙུགས་ཕྲུག་
གསར་པ་གཅིག་ཁྱིམ་དུ་འཁྱེར་ཡོང་བའི་གཏམ་གླེང་གི་མཇུག་མ་འགྲིལ་
གོང་ད་རེས་བ་མོ་བཞོན་མ་སྤུས་ལེགས་གཅིག་ཟླ་ ཕུན་ཁྱིམ་གྱི་སྒོ་རྩེར་
བཏགས་པས་འོག་མི་སེར་ནས་སྒང་གཞིས་སྡོད་བར་ཟླ་ཕུན་གྱི་འཇོན་ཐང་
ལ་ཧ་མི་ལས་མཁན་མེད། ལྷག་པར་ཕན་ཐོགས་གཞིས་ཀའི་ནང་ཐན་
ཡིན་མུས་ལ་ད་རེས་ཟླ་ཕུན་ཁྱིམ་དུ་སླེབས་པ་དང་ཕན་ཐོགས་ནང་ཟན་
ནས་དགོངས་འཁྲོལ་བྱུང་བ་དེ་ནི་གངས་རོ་ལུང་ཆུང་གི་ མི་མང་པོས་་་
གཏམ་གླེང་ཕུ་ཆུ་རྡོལ་རྡོལ་བྱེད་པའི་གླེང་གཞི་ཡིན། དགོངས་འཁྲོལ་
གཏོང་དགོས་པའི་རྒྱུ་མཚན་གང་ཡིན་གཞིས་སྡོད་དང་གཞིས་གཉེར་ཕུད།
ཐ་ན་ཟླ་ཕུན་གྱི་ཨ་མ་དང་ཨ་ཞང་ལགས་ཀྱིས་ཀྱང་གསལ་པོ་ཤེས་ཀྱི་མེད།
130



བྱ་བ་དེ་ཕུགས་ལ་བཟང་པོ་ཡིན་དང་ངན་པ་ཡིན་གསལ་པོ་མེད་པས་ཟླ་
ཕུན་གྱི་ ཨ་ མའི་སེམས་ནང་རྡོག་ཁྲེས་ལྗིད་པོ་ཞིག་སླེབས་ཏེ་ཟླ་ ཕུན་ས་
མགྱོགས་ཙམ་ལོག་རྒྱུ་བྱུང་ན་ཅི་མ་རུང་སྙམ་སྟེ་གནས་སོ། ཁ་ཀྱི་ གར་
བོང་བུ་བ་གསུམ་པོ་གམ་པ་ལ་མོ་ནས་བབས་པ་དང་ཚ་དྲོད་ཀྱིས་
ལུས་ཀྱང་རྡུལ། དེ་ནས་ཆུ་ཤུར་སོགས་དབུས་ཁུལ་དུ་སླེབས་དུས་མིག་
མདུན་དུ་ལྕང་གླིང་དང་སྤང་གཤོངས་རྣམས་ནེའུ་གསིང་གཡུ་ཡི་གཅལ་དུ་
བཀྲམ་པ་ལྟ་བུར་མཐོང༌། སྔོ་ལྗང་ལོ་མ་གསར་པ་གོས་སུ་ཀླུབས་པའི་
ལྗོན་ཤིང་གི་རྩེ་མོ་ནས་བྱ་དང་བྱིའུ་མང་པོས་སྐད་སྙན་པར་སྒྲོགས་པ་རྣ་
བར་ཐོས། ཡངས་པའི་ཞིང་ཐང་སྟེང་དུ་ལྗང་པ་སྔོ་ཐིང་ངེར་སྐྱེས་ཤིང༌།
བར་སྣང་དུ་བྱིའུ་ཅོ་ག་ལྡིང་སྟེ་དྲུག་འགྱུར་གྱི་སྐད་སྙན་པོ་སྒྲོགས་པ་ཕྱོགས་
ཀུན་དུ་ཁྱབ། ཆུ་བོ་རྣམས་བཻཌཱུར་ཞུན་མའི་མདོག་ལ་འགྲན་ཞིང་དལ་
གྱིས་རྒྱུ། མཛེས་པའི་ཡུལ་ལྗོངས་འདི་ཡིས་ཟླ་ཕུན་གྱི་ཡིད་ལ་དགའ་བ་
ཆེན་པོ་སྟེར་ཞིང་། = ལྷག་པར་ད་རེས་ཁྱིམ་དུ་ངོ་ཐོགས་པའི་བྱ་བ་རེ་
གཉིས་བསྒྲུབས་ཐུབ་པ་དེས་ཁོའི་སེམས་ལ་དེ་བས་དགའ་བ་འཕེལ་ཏེ་ཁ་
ནས་གླུ་ཆུང་ལེན་བཞིན་དུ་ལྷ་སར་ཁ་ཕྱོགས་ཏེ་བསྐྱོད་དོ། ད ག་པ་
ཉི་ དུས་སྟོན་དབྱར་གྱི་དཔལ་ཡོན་བཞད་པ་དང་ལྷ་སའི་མི་རྣམས་ནི་
ཇ་ཆང་དང་ཟས་རིགས་གྱ་ནོམ་པ་འཁྱེར་ཏེ་གླིང་ཁའི་ནང་གཞས་ཞབས་
བྲོ་དང་། རོལ་རྩེད་ལ་གཡེངས་ནས་སྡོད་རྒྱུར་དགའ་པོ་ཡོད། བོང་བུ་
བ་གསུམ་པོ་ཉིན་དགུང་ཡོལ་ཙམ་ལ་ལྷ་སར་འབྱོར། ཟླ་ཕུན་གྱིས་ལམ་
སེང་དོ་བདག་རྩད་གཅོད་བྱས་ནས་དོ་པོ་རྩིས་སྤྲོད་བྱེད་དགོས་བསམ་ཀྱང་
དོ་བདག་གླིང་ཁར་ཕྱིན་པ་ཤེས། ཁོས་བོང་བུ་བ་གཉིས་པོ་གཟིམ་ཤག་
ཏུ་བཏང་། ཁོ་པ་ཀརྨ་ཤར་གླིང་ཁར་དོ་བདག་འཚོལ་དུ་སོང་།
ཀརྨ་ཤར་གླིང་ཁའི་སྒོར་འཛུལ་བ་དང་ལྕང་མའི་གསེབ་ཏུ་རས་གུར་
མང་པོ་སྐུ་ཆིལ་ལེར་བརྒྱབ་ཡོད་པ་མཐོང་། རས་གུར་ཁྲོད་ནས་ནང་མ་
131



སྟོད་གཞས་དང་རྒྱ་གར་གཞས་ཀྱི་སྐད་པར་གྱི་སྒྲ། ཤོ་སྦག་རྒྱག་པའི་སྒྲ།
དགོད་སྒྲ་བཅས་སྒྲོག་པ་རྣ་བར་ཐོས་ཏེ་ཁོས་དེའི་ཕྱོགས་སུ་ཕྱིན་ནས་རས་
གུར་གང་དུ་བལྟས་པས་གཟབ་མཆོར་སྤྲས་པའི་ཁྱོ་ག་འགའ་ཤས་ཤོ་སྦག་
ལ་མགོ་འཁོར་བ་དང་། བུད་མེད་ཚོ་གཏམ་གླེང་ལ་མགོ་འཁོར་ནས་
ལྷོད་ཤིག་གེར་བསྡད་ཡོད་པ་མཐོང་ ཁོས་མི་དེ་ཚོར་དོ་བདག་རྩོད་
གཅོད་བྱས་ཀྱང་ཁོ་ལ་ཡ་ལན་བྱེད་མཁན་གཅིག་ཀྱང་མ་བྱུང༌། དེ་ལྟར་
རས་གུར་འགའ་ཤས་ཀྱི་མདུན་དུ་སོང་ཡང་ངལ་བ་འབྲས་མེད་དུ་གྱུར།
ཁ་སྐོམ། གྲོད་པ་ཡང་ལྟོགས་ཏེ་རས་གུར་ཆེན་པོ་ཞིག་གི་མདུན་དུ་ཕྱིན་
ནས་ཆུ་གྲང་མོ་བསློང་། དེའི་ནང་ནས་ཁམས་ཆས་སྤྲས་པའི་བུད་མེད་
ལོ་ན་ཅུང་རྒན་ཙམ་ཞིག་གིས་ཧུའུ་དང༌། ཆང་ཕོར་འཁྱེར་ཏེ་ཟླ་ཕུན་
མདུན་དུ་ཡོང་ནས་ཆང་སྟེར། ཟླ་ཕུན་ཁ་སྐོམ་ཐག་ཆོད་དེ་བསྟུད་མར་
ཆང་ཞབས་དག་གསུམ་བརྒྱབ་པས་ཁམས་མོས་ཁོའི་གདོང་ལ་ལྟ་ཙམ་བྱས་
ཏེ་ “ཁྱོད་གྲོད་པ་ལྟོགས་ཀྱི་འདུག་གམ་”ཞེས་དྲིས་པར་ཟླ་ཕུན་ངོ་ཚ་ནས་
སློང་མ་ཕོད་པར་ཐང་ངེ་ཐེང་ངེ་བྱས་པ་ན་ཁམས་མོས་རས་གུར་ནང་ནས་
ཤ་རྡོག་ཚོས་དང་བག་ལེབ་སློ་མ་གང་འཁྱེར་ཡོང་སྟེ་ཟླ་ཕུན་གྱི་མདུན་དུ་
བཞག ཁོའི་ལག་ཏུ་གྲི་ཆུང་ཞིག་སྤྲད་ནས་“ད་ཟོ་”ཞེས་བཤད། ཟླ་
ཕུན་གྱིས་ག་ལེར་ཤ་དང་གྲི་ཆུང་ཚུར་བླངས་ནས་བཟས་པས་གཞན་དང་
མི་འདྲ་བའི་བྲོ་བ་ཞིམ་པོ་ཞིག་ཚོར་ཏེ་ཡུད་ཙམ་ཞིག་ལ་བག་ལེབ་གཉིས་
དང་ཤ་རྡོག་ཁ་ཤས་བཟོས་ཟིན། ཁམས་མོས་ཟླ་ཕུན་ལ་ཆང་གང་བླུགས་
ནས་ “ ཕོ་གཞོན་ཁྱོད་ཕལ་ཆེར་ཐག་རིང་ནས་ཡོང་བའི་འགྲུལ་པ་ཡིན་པ་
འདྲ་”ཞེས་བཤད་པས་ཟླ་ཕུན་གྱིས་རང་ཉིད་ཐག་རིང་ནས་ཡོང་བའི་བོང་
བུ་བ་ཡིན་པས་འདིར་དོ་བདག་རྩད་གཅོད་བྱེད་པར་ཡོང་བའི་གནས་ཚུལ་
དྲང་པོར་བཤད་པས་ཁམས་མོས་“སྙིང་རེ་རྗེ། ཁྱོད་དོ་ནུབ་དོ་བདག་
རྙེད་ནའང་དོ་པོ་རྩིས་ལེན་གྱི་མ་རེད། དེ་ལས་ཆང་རྒྱགས་ཚད་བཏུང་
132



སྟེ་ལོག་ན་དགའ་”ཞེས་བཤད་པ་དང་ཆང་གང་བཀྱག ཟླ་ཕུན་གྱིས་
ཆང་ཕོར་པ་གང་པོ་དེ་བཏུང་ནས་ཁམས་མོར་ཐུགས་རྗེ་ཆེ་ཞུས་ཏེ་གླིང་ཁ་
ནས་ལོག ལམ་བར་དུ་མགོ་བོ་བཟི་ཡོམ་ཡོམ་བྱེད་ཅིང་། གོམ་བགྲོད་
ཁྱར་ཁྱོར་ཞིག་བརྒྱབ་སྟེ་ ས་སྲོད་ཀྱི་མཚམས་ སུ་ སྡོད་ཤག་ ཏུ་འབྱོར་ཙམ་
བྱུང་།
1:|:ཞོགས་པར་ཡར་ལངས་པ་དང་ཟླ་ཕུན་གྱིས་བོང་བུར་གཟན་པ་ཁ་
སྣོན་རྒྱག་པར་ཕྱིན། | སུམ་ཐོག་གི་སྒེའུ་ཁུང་ཕྲ་མའི་སྟེང་ནས་བྱིའུ་ཆུང་
འཇོལ་མོ་དང༌། རྡུ་ཏིང་གི་སྐད་སྙན་གྲགས་པ་ཐོས་ཏེ་མགོ་བོ་བཏེགས་
ནས་ཡར་ལྟ་དུས་སྒེའུ་ཁུང་གི་མདུན་དུ་རྒྱ་སེ་མེ་ཏོག་དང་། ལྕང་མ་མེ་
ཏོག སྨྱུག་མ་མེ་ཏོག སྒྲོལ་མ་མེ་ཏོག ཧོའོ་གླིང་མེ་ཏོག་བཅས་
སྟེར་དུ་བསྒྲིགས་ནས་ཡོད་པ་དེ་དག་ཞལ་ཁ་རྣམ་པར་ཕྱེས་ཞིང་། རླུང་
ཙིའི་ནང་ནས་བྱིའུའི་སྐད་སྙན་པོ་གྲགས་པ་བཅས་ཀྱི་དབྱར་གྱི་དཔལ་ཡོན་
རབ་ ཏུ་ རྒྱས་པའི་དགེ་མཚན་ངོམ་ པ་དེ་ལ་ ཟླ་ ཕུན་ཡིད་དབང་རབ་ ཏུ་
འཕྲོག་སྟེ་བལྟས་ནས་སྡོད་པ་ན་ཕུར་བུས་“ ཨོ་ལོ། ཇ་བཏུང༌། སྔ་ཐོག་
བདག་ཚོ་དོ་པོ་རྩིས་སྤྲོད་དུ་འགྲོ་”ཞེས་ སྡོད་ཤག་སྦུག་ནས་བཤད་པའི་
ཚིག་དེ་ཐོས་ཏེ་མགྱོགས་པོ་ཡར་ལོག་སོང་། ཚ་རྟིང་མཚམས་སུ་དོ་པོ་
རྩིས་སྤྲོད་གཙང་མ་ཟིན་པ་དང་ཟླ་ཕུན་གྱིས་འབྲུ་ཕྲན་བུ་འཁྱེར་ཡོད་པ་དེ་
སྒལ་པར་འཁུར་ཏེ་ ཨ་ ཅག་ལྷ་མཛེས་ཀྱི་ཆང་ཁང་དུ་སོང་། འབྲུ་་་་་
བཙོངས་ཟིན་པ་དང་འབྲུ་རིན་ཨམ་ཕྲག་ཏུ་བཅུག་སྟེ་ཕྱིར་ཐོན་རྩིས་བྱས་
པས་ཨ་ཅག་ལྷ་མཛེས་ཀྱིས་ཟླ་ཕུན་གྱི་འགྲམ་དུ་བསྡད་དེ་གཏམ་གླེང་གི་
འགོ་བཙུགས། ཁོ་གཉིས་ཅི་གྲོས་མོལ་གྲོས་ཀྱི་གཏམ་གླེང་བྱས་པའི་ནང་
ཨ་ཅག་ལྷ་མཛེས་ཀྱི་ཨ་ཇོ་འོད་ཟེར་གྱིས་ཁོང་གི་བཟའ་ཟླ་གྲོངས་རྗེས་ལྷག་
བསམ་དག་པའི་རོགས་རམ་བྱེད་ཚུལ་དང་། འོད་ཟེར་ཡིག་རྩིས་ལ་
མཁས་ཤིང་། འཇོན་ཐང་ལྡན་པའི་མི་ཞིག་ཡིན་པས་རང་གི་བུ་མོའི་
133



མག་པར་བྱུང་ན་བསམ་པའི་བསམ་ཚུལ་བཅས་ཞིབ་པར་གླེང་བ་ལ་ཟླ་
ཕུན་གྱིས་ཨ་ཇོ་འོད་ཟེར་ལ་སྐུ་ངོ་ཞབས་སྡོད་སྐུ་ཞབས་ཀྱིས་གཟིགས་སྐྱོང་
ཆེན་པོ་ཡོད་པས་མ་འོངས་པར་ཕྱག་མཛོད་ཀྱི་འོས་ཡིན་པའི་སྐོར་བཤད་
དེ་གཉིས་གའི་གཏམ་གླེང་མཐུན་ཏེ་ལྷུག་པོར་གླེང་ནས་དུས་ཇི་ཙམ་འདའ་
བའང་མི་ཚོར་བར་གནས།
༢༡། ཉི་མ་ནུབ་རིའི་རྩེ་མོར་བཞུད་པའི་སྐབས་སུ་བོང་བུ་བ་གསུམ་པོ་
སྡོད་ཤག་ཏུ་འཛོམས། ཟླ་ཕུན་གྱིས་ཁྱེར་ཡོང་བའི་ཆང་ཧུའུ་གང་དེ་
མདུན་དུ་བཞག་ནས་ཕུར་བུས་བསྟན་བཤིག་གིས་ཆང་བཀྱག་སྟེ་སྡོད་ཤག་
ནང་དགོད་སྒྲས་ཁེངས། གློ་བུར་དུ་ཟླ་ཕུན་གྱིས་“དེ་རིང་ཚེས་པ་བརྒྱུད་
རེད། དོ་དགོང་བདག་ཚོ་བར་སྐོར་བསྐོར་བར་འགྲོ་”ཞེས་བཤད་པ་
དང་ཁོ་གཉིས་ཀྱིས་དེ་ལ་མོས་མཐུན་བྱུང་སྟེ་ཁོ་ཚོ་གསུམ་བར་སྐོར་དུ་ཕྱིན།
བར་སྐོར་གྱི་འགྲོ་ལམ་མིས་ཁེངས་ཏེ་འུར་འུར་གྱི་སྒྲ་གྲགས་པ་དང༌། མི་
མང་པོ་དཔུང་པ་གཤིབས་ཏེ་མདུན་དུ་བསྐྱོད། ཁོ་ཚོ་གསུམ་ཀ་མི་ཚོགས་
ནང་ཞུགས་ཏེ་ཁ་ནས་མ་ཎི་བགྲངས། ཟླ་ཕུན་གྱིས་བར་སྐོར་ནང་བར་
མཚམས་མེད་པར་སྟར་དུ་བསྒྲིགས་པའི་ཁྲ་ལིང་ཅན་གྱི་སྒེའུ་ཁུང་མང་པོ་
ཡོད་པ་དེ་ཚོའི་ཕྱོགས་ལ་ཡར་ལྟ་སྐབས་འགའ་ཤས་སྣུམ་ཞུ་དང་འགའ་
ཤས་ཡང་ལཱ་སྤར་བ་དེ་ཚོའི་འོད་སྣང་གིས་ཁང་པའི་ཐོག་རས་ཁྲ་ཁྲ་སིལ་
སིལ་དེ་ཚོ་རབ་རིབ་མཐོང་བར་གྱུར། འགའ་ཤས་ཀྱིས་ས་བཞུ་སྤར་བ་
དེ་ཚོའི་ ཐོག་ རས་ སྨྱུག་ལོའི་ རི་ མོ་ བརྒྱབ་ པ་ གསལ་ པོར་ མཐོང་ ཞིང༌།
ལྡེབས་ཞལ་ངོས་ཀྱི་ཚོན་རྩི་རྣམས་ཀྱང་ལྷམ་མེར་མཐོང་བ་མ་ཟད། ཤེལ་
ཁྲའི་ནང་ནས་དཀར་འོད་ཐད་ཀར་འགྲོ་ལམ་སྟེང་དུ་འཕྲོ་བཞིན་ཡོད།
བར་སྐོར་གྱི་ལམ་ཟུར་དུ་བར་ཆད་ལམ་སེལ་དང་། བསམ་པ་ལྷུན་གྲུབ་
སོགས་འདོན་མཁན་དགེ་འདུན་པ་ཐར་ཐོར་འདུག་པ་དེ་ཚོའི་མདུན་གྱི་
སློང་ སྣོད་ནང་དུ་བར་སྐོར་འགྲོ་མི་ཚོས་ སྐར་ལྔ་དང༌། ཕྱེད་བརྒྱད།
134



ཞོ་གང་ལ་སོགས་པའི་དངུལ་བླུགས་ཡོད་པ་ཟླ་ཕུན་གྱིས་མཐོང་སྟེ་ཁུག་
མའི་ནང་ནས་དངུལ་ཞོ་གང་བཏོན་ཏེ་དགེ་འདུན་པའི་སློང་སྣོད་དུ་བླུགས།
༡ གསུང་ཆོས་རྭ་བར་མ་སླེབས་ཙམ་ལ་ཕྲུ་གུ་ལོ་ན་བཅུ་གྲངས་ལ་་་
སླེབས་པ་འགའ་ཤས་ཞིག་ལམ་དཀྱིལ་དུ་པུས་མོ་བཙུགས། སྐད་ཕྲ་ལ་
གདངས་རིང་བའི་གཞས་བཏང་སྟེ་སློང་མོ་བྱེད་པ་དེ་ལ་ཁོང་གསུམ་པོ་དོ་
སྣང་ཆེན་པོ་བྱུང་སྟེ་དེའི་མདུན་དུ་ལངས་ནས་གཞས་ཉན་པ་ན་ཁོ་ཚོའི་
གཞས་, ཚིག་ ཏུ་ “ ཨ་ ཅག་ལགས་ཀྱི་རྒྱབ་ལ་བལྟས་ན་རྒྱབ་ བཟོ་དོད་པ།
མདུན་ནས་བལྟས་ན་མདུན་བཟོ་དོད་པ། སྐུ་གཟུགས་ཡག་ལ་ཙ་རིའི་
སྨྱུག་མ། བཞིན་རས་ཡག་ལ་དཀར་གསལ་ཟླ་བ། དབུ་སྐྲ་ཡག་ལ་སི་
ལིང་ལྗང་པ། ཨ་ཅག་ལགས་ཀྱིས་གནང་སྙིང་འདོད་བཞག བུ་ཆུང་
བདག་གིས་ཞུ་སྙིང་འདོད་བཞག་”ཟེར་ཟླ་ཕུན་གྱིས་ཕྲུ་གུ་དེ་ཚོའི་ཡ་ང་
བའི་ཚུལ་དེར་སྙིང་རྗེ་དྲག་པོ་སྐྱེས་དེ་ཨམ་ཕྲག་བསྔོགས་པས་ད་གིན་གྱི་
འབྲུ་རིན་ལག་ཏུ་ཐེབས་ཏེ་དེ་ནས་ཕྲུ་གུ་རེར་དངུལ་ཞོ་གང་རེ་སྟེར། དེ་
ནས་ཕར་ལོག་སྟེ་ཁོ་ཚོ་གསུམ་པོ་ལམ་སེང་ཉལ། ཟླ་ན་གྱི་མགོ་བོ་སྔས་
སྟེང་དུ་བཞག་པ་དང་བསམ་བློའི་ནང་དག་པའི་ལྷ་ལྡན་ཞིང་ཁམས་འདིའི་
ནང་མི་ཁག་གཅིག་ནི་གཞུང་ས་དགའ་ལྡན་ཕོ་བྲང་གི་སྲིད་ཀྱི་བྱ་བའི་ཁ་ལོ་
བསྒྱུར་ཏེ་མི་རབས་ནས་མི་རབས་བར་རྒྱུ་ནོར་ལོངས་སྤྱོད་འཛད་མཐའ་
མེད་པ་དང་། དེ་མིན་མི་མི་ཉུང་བ་ཞིག་ནི་གཞུང་གི་ལྟོ་གཟན་པའི་གྲལ་
དུ་ཚུད་དེ་ལྟོ་གོས་འཕྱིད། ལྷོ་ཚོང་བྱང་ལ་བསྐྱལ། བྱང་ཚོང་ལྷོ་ལ་
བསྐྱལ་ནས་རྒྱུ་དངོས་གསོག་མཁན་ཚོང་པ་དེ་ཚོ་ལྟོ་གོས་འཛོམས་ཤིང་སྣང་
བ་ཧ་ཅང་སྐྱིད་པོ་རེད། ཐ་ན་མུ་ཏོ་བའི་གྲལ་དུ་ལྷུང་པ་དེ་ཚོའང་སྐབས་
རེ་ཆང་གིས་མྱོས་ཏེ་གཞས་བཏང་བའང་མཐོང་རྒྱུ་འདུག ལྷ་ས་ཞེས་
པའི་ཡུལ་མཆོག་འདི་ནི་དངོས་འབྲེལ་ཡག་པོ་རེད་ཨང་སྙམ་བཞིན་གཉིད་
དུ་ཡུར། ཟླ་ཕུན་གྱིས་ལྷ་སར་ཉིན་གཅིག་ལས་མ་བསྡད་པར་བདལ་གླ་
135



བཙལ་ཏེ་ལམ་སེང་ཐོན། དེ་ལྟར་སྐབས་རེ་ཕག་རི་ནས་ལྷ་ས་བར་གྱི་
རིང་བདལ་དང་། སྐབས་རེ་ཕག་རི་ནས་ སྣ་རྩེ་བར་གྱི་ཐུང་བདལ་་་་་
སོགས་དྲངས་ཏེ་ལོ་གསུམ་རིང་བོང་རྗེས་སུ་བསྐྱོད་པ་ན་ཟླ་ཕུན་གྱི་སེམས་
ནང་ལམ་འཁེལ་གྱི་རི་དང་ཀླུང་། ཆུ་དང་འཕྲང༌། གྲོང་ཚོ་དང་དུད་
ཁྱིམ། དུས་བཞིའི་གནམ་གཤིས་སོགས་རྡོ་ལ་རི་མོ་བརྐོས་པ་ལྟར་གསལ་
ལེར་ངེས། ལམ་འཁེལ་ས་ཚུགས་ཁག་གི་གནས་ཚང་ཚང་མས་ཁོ་ངོ་ཤེས་
ཏེ་གང་དུ་སླེབས་ཀྱང་ཟ་ཆོག་འཐུང་ཆོག་རེད། དེ་བཞིན་བོང་བུར་སྒུལ་
བཅོས་དང་ནད་བཅོས་སོགས་ཀྱང་ཕྲན་ཙམ་ཤེས། གཞིས་ཀའི་བོང་
རྗེས་ལས་ཀའི་ཞོར་དུ་སྒེར་གྱི་ཚོང་ཕྲན་བུ་བརྒྱབ་པ་དེས་ཁྱིམ་ཚང་གི་འཚོ་
བར་ཕན་ཐོགས་ཆེན་པོ་བྱུང་སྟེ་ད་ཆ་དབུལ་ཞིང་ཕོངས་པའི་གངས་རོ་
གྲོང་ཚོའི་ནང་ཁོའི་ཁྱིམ་ནི་གཏེ་པོའི་ནང་གི་གཟུགས་བཟང་ཅན་དུ་གྱུར་
ཡོད། འོན་ཀྱང་ཟླ་ཕུན་གྱི་མིག་ནང་རང་གི་ཁྱིམ་ཚང་འདི་ད་དུང་སྐྱོ་
པོའི་གནས་ལས་གྲོལ་མེད་པ་ཞིག་ཏུ་མཐོང་སྟེ་ཕྱིན་ཆད་ཞོར་ཚོང་དེ་ལས་
ཆེ་ཙམ་རྒྱག་འདོད་ཡོད་ཀྱང་ཁ་ཚུར་སློག་ནས་རང་ཉིད་ཀྱི་གནས་བབས་
ལ་ལྟ་སྐབས་རང་ཉིད་ནི་ལུས་ངག་ཡིད་གསུམ་གཞན་ལ་དབང་བའི་མི་
ཞིག་ཡིན་པ་མ་ཟད་ཡིག་རྩིས་ཀྱི་སྒྲོ་གཤོག་མི་རྒྱས་ལ། ནམ་འཕངས་
གཅོད་པའི་མཐུ་རྩལ་ནི་དེ་བས་མེད་སྟབས་ཡིད་བློང་བློང་པོའི་ངང་དུ་
གནས་སོ། །
༡ ཕག་རིའི་རྫོང་དཔོན་རྙིང་པ་འགྱུར་ཏེ་རྫོང་དཔོན་གསར་པ་བསྐོ་
གཞག་བྱས། གཟིམ་ཤག་གི་སྐུ་ངོ་ཞབས་སྡོད་ སྐུ་ཞབས་ལ་ལྗོང་ནུབ་
དང་། དྲུང་སྲས་བསྟན་རྒྱས་ལགས་ལ་རྫོང་ཤར་གྱི་ཕྱག་རྟགས་ཕེབས།
གཟིམ་ཤག་ནས་སྐུ་ངོ་མཆོག་དང་། འོད་ཟེར་ལགས། ཞབས་ཕྱི་གོ་
ཆོད་འགའ་ཤས་བཅས་འཕྲལ་དུ་ཕག་རིར་ཐོན། ཁོ་ཚོ་ཕག་རིར་སླེབས་
ཏེ་ ཉིན་ བདུན་ ཙམ་ སོང་རྗེས་རྩིས་ལེན་རྩིས་སྤྲོད་ཀྱི་ ལས་ འགོ་ཚུགས།
136



དུས་དེ་ནས་བཟུང་མི་ཚོས་སྐུ་ངོ་ཞབས་སྡོད་སྐུ་ཞབས་ལ་སྐུ་ངོ་རྫོང་ནུབ་
དང༌། ཨ་ཇོ་འོད་ཟེར་ལགས་ལ་ལས་དྲུང་སྐུ་ཞབས་ཞེས་འབོད། སྔར་
སྲོལ་ལྟར་རྫོང་གསར་པའི་སྐུ་མདུན་དུ་ས་གནས་དེ་གའི་ཁྲལ་པའི་འགོ་
གཙོ་རྣམས་སྐུ་བཅར་གྱིས་ཐོག་མའི་མཇལ་འཕྲད་ཞུ་དགོས། ཚོ་པ་དང་།
བོད་ཆགས། ཅབ་རུབ་བཅས་ཀྱི་འགོ་པ་ཚོས་རྫོང་ཤར་གྱི་སྐུ་མདུན་དུ་
བཅར་སྐབས་སྐུ་ངོ་རྫོང་ཤར་ནི་ཆེ་ཉམས་དོད་ལ་བཀའ་མོལ་གསུངས་པ་
རྣམས་དོན་ལ་མ་གནས་པའི་རྫིག་གཏམ་ཤ་སྟག་ཤོད་མཁན་གྱི་མི་ཞིག་
ཡིན་པའི་སྣང་བ་བྱུང་། དེ་རང་རེད་སྙམ་སྟེ་སྐུ་ངོ་རྫོང་ནུབ་ཀྱི་མདུན་དུ་
བཅར་སྐབས་གཟིམ་ཆུང་གི་ཐེམ་པ་འགམས་མ་ཐག་ཞྭ་ཕུད་ལྕེ་བསྣར།
ལངས་ནས་བསྡད་པས་སྐུ་ངོ་རྫོང་ནུབ་ཀྱིས་དགོད་འཚེར་འཚེར་ངང་ལག་
བརྡ་གནང་ནས་ཁོ་ཚོ་འགྲམ་དུ་སྡོད་བཅུག་སྟེ་ཞི་ཞིང་དུལ་བའི་བཀའ་
མོལ་ལྷུག་པོ་གནང་བས་ཁྲལ་པའི་འགོ་གཙོ་ཚོའི་བསམ་ཡུལ་ལས་འདས་ཏེ་
ཕག་རི་རྫོང་གི་གནས་ཚུལ་མང་པོ་སྐུ་ངོ་མཆོག་ལ་ཞུས། 20175977?
༢ དེ་ནས་བཟུང་རྫོང་ཤར་ནུབ་ཀྱི་རྒྱལ་སྒོའི་ནང་འཛུལ་མཁན་མི་ཡང་
མང་ཉུང་ཆེན་པོ་ཤོར། གཞིས་ཀའི་བོང་བུ་བ་གསུམ་པོ་སྐུ་ངོ་ཞབས་
སྡོད་སྐུ་ཞབས་ ཕག་རིའི་རྫོང་དཔོན་གནང་བའི་རྗེས་སུ་ཁོ་ཚོ་ཕག་རིར་
སླེབས་པ་དང་བོང་བུར་ལྗང་ཕུང་སྐྱེལ་མཁན་མང་ཞིང་། ། མི་ལ་ཇ་་་
བླུགས་མཁན་མང་བས་དངོས་འབྲེལ་དེ་སྔ་དང་མི་འདྲ་བར་མི་དང་སེམས་
ཅན་གཉིས་ཀ་སྐྱིད་ལ་འཁྱོལ། ཕག་རི་ནི་ལྷ་ས་དང་མི་འདྲ་བར་གྲོང་ཚོ་
ཆུང་ལ་གནམ་གཤིས་སྐྱོ་བ། ཕྱི་ལ་འཁྱམས་ཡུལ་ཡང་མེད་སྟབས་སྐུ་ངོ་
རྫོང་ནུབ་ཉི་མ་འཁྱོལ་དཀའ་བ་བྱུང་སྟེ་མགོ་འཁོར་བའི་ཆེད་དུ་མཱ་ཅང་
རྒྱག་དགོས་དགོངས་རུང་ཕྱག་གྲ་མ་འགྲིག་སྐུ་བཅར་ཞབས་ཞུ་དར་
རྒྱས་ཀྱིས་ སྐུ་ངོ་ཐུགས་མི་སྤྲོ་བའི་རྣམ་པ་དེ་མཐོང་སྟེ་ཉིན་གཅིག་ སྤོམ་
མདའ་དང༌། ས་འདུའི་ཚོང་དཔོན་གཉིས་དང༌། ཕག་རི་བ་མཆོག་ཚེ་
137



རིང་ལགས་བཅས་རྫོང་ལ་གདན་ཞུས་ཀྱིས་ཕྱག་སྦག་གནང་བས་སྐུ་ངོ་
ཐུགས་ཧ་ཅང་མཉེས་པོ་བྱུང་། དུས་དེ་ནས་བཟུང་ཁོ་ཚོ་སྐུ་ངོ་ཡི་སྦག་
རོགས་སུ་གྱུར་ཏེ་རྫོང་ལ་ཡང་གདན་འདྲེན་ཡང་ཡང་ཞུ་ཡི་ཡོད། ཉིན་
གཅིག་སྤོམ་མདའི་ཚོང་དཔོན་རྫོང་ལ་ཡོང་སྟེ་སྐུ་ངོ་ལ་རྒྱ་གར་ནས་ཐོན་
པའི་འཇུན་ཏ་ཨིང་སིའི་ཆ་གཅིག་དང་། ཤ་སོས། ཆུ་དྲི་ཞིམ་བཅས་
ཕྱག་རྟགས་སུ་ཕུལ་ཏེ་གཟིམ་ཆུང་དུ་ཅི་གྲོས་མོལ་གྲོས་བཀའ་མོལ་གནང་
སྟེ་བཞུགས། སྤོམ་མདའི་ཚོང་དཔོན་གྱིས་ཡརྫོང་གི་རྟ་རའི་ནང་གི་བོང་
བུ་བཅུ་གྲངས་དེ་སྐུ་ངོ་ཆེ་མོའི་ཨེ་ཡིན་”ཞེས་དྲིས། སྐུ་ངོ་ཡིས་“ངའི་ཡིན།
བོང་བུ་དེ་ཚོ་བདལ་གླུར་འགྲོ་ཡི་ཡོད་”ཞེས་ལན་བཏབ། ཚོང་དཔོན་
གྱིས་གཟིམ་ཤག་ཆེན་པོ་འདི་འདྲ་ཞིག་གིས་བོང་རྒན་འགའ་ཤས་བདལ་
གླར་བཏང་སྟེ་ཅི་བྱེད” ཅེས་བཤད་པ་དང་སྐུ་ངོ་ཡིས་ཚོང་དཔོན་གྱི་ས་
གདོང་ ལ་ཅེ་རེར་གཟིགས་ནས་བཞུགས་པ་ན་ཚོང་དཔོན་གྱིས་ “ སྐུ་ངོ་
མཆོག་ལ་ཞུ་རྒྱུ་ལ། ཁ་ས་རང་གུས་པར་ལྷ་ས་ནས་ཡི་གེ་ཞིག་འབྱོར་བྱུང༌།
དེའི་ནང་ལྷ་སར་ཉེ་ཆར་ཟི་ལིང་བའི་རྟ་དྲེལ་འཚོང་མཁན་ཕོན་ཆེན་པོ་
སླེབས་འདུག་ཅེས་འཁོད་བཞག སྐུ་ངོ་མཆོག་གིས་དྲེལ་སྤུས་དག་ལག་
གསུམ་བཞི་ཙམ་བཙུགས་ཏེ་བདལ་གླུ་བཏང་ན་གཅིག་ནས་གཟིམ་ཤག་གི་
མཚན་སྙན་གྲགས་ལ་ཕན་པ་དང་གཉིས་ནས་བདལ་གླའི་ཁེ་བཟང་བོང་བུ་
དང་རྩ་བ་ནས་འདྲ་ཡི་མ་རེད་”ཅེས་བཤད་པ་ལ་སྐུ་ངོ་ཡིས་ལན་ཅི་ཡང་མ་
གནང་བར་སྨ་རར་བྱིལ་བྱིལ་གཏོང་བཞིན་སྡོད་པས། ཚོང་དཔོན་གྱིས་
སྐུ་ངོ་ཡི་སེམས་ནང་གང་བསམ་པ་ཧ་ལམ་རྟོགས་ཏེ“ངས་ཞུས་པ་འདི་སྐུ་
ངོ་ཡི་ཐུགས་ལ་བབས་པོ་འདུག་ན་གུས་པས་ཕྱག་རོགས་ཞུས་ཆོག་” ཅེས་
བཤད། སྐུ་ངོའི་བསམ་བློར་རང་ཉིད་ལྷ་ས་ནས་ཕག་རིར་འགྲུལ་བཞུད་
བྱེད་སྐབས་ལམ་བར་འཕྲད་པའི་དྲེལ་པ་དང་བོང་བུ་བའི་གནས་ཚུལ་
རྣམས་འཁོར། ལམ་སྟེང་དུ་ལིང་ཤང་དང་རྔ་མ་དམར་པོས་བརྒྱན་པའི་
138



ཤོ་དྲེལ་ ཤྭ་བ་འདྲ་བ་གཉིས་ཀྱིས་སྣེ་འཁྲིད་དེ་དྲེལ་རྣམས་གཅིག་མཇུག་
གཉིས་འབྲངས་ཀྱིས་སྐྱོད་བཞིན་པའི་རྗེས་སུ་མགོ་ལ་ཝ་ཞྭ་ལྷུག་པར་གྱོན་
པ་དང༌། ལུས་ལ་རས་ཀྱི་ཕྱུ་ཆེན་གྱོན་པ། རྐང་པར་ཀོ་ལྷམ་གྱོན་པ།
སྐེད་པར་དངུལ་དང་ཏུང་ལ་ཚག་རིས་བརྒྱབ་པའི་གྲི་ཤུབས་ཅན་གྱི་གྲི་
བཏགས་པ། སྐེ་ལ་གའུ་བཏགས་པའི་དྲེལ་པ་སྟག་ཤར་གཞོན་པ་དེ་ཚོས་
གོམ་ཞེང་ཆེན་པོ་སྤོ་བཞིན་སྐད་གསང་མཐོན་པོས་ཁམས་གླུ་ལེན་པ་དང༌།
ཀི་ཤར་བརྒྱབ་པ་སོགས་སྤོབས་ཉམ་ལྡན་པ་དེ་ཚོའི་མདུན་དུ་བོང་བུའི་
ཁལ་མ་ནི་གླང་ཆེན་མདུན་དུ་རི་བོང་སླེབས་པ་ལྟར་ཡ་ངའི་ཚུལ་དུ་མཐོང་།
ལྷག་པར་བོང་བུ་བ་རྣམས་ཀྱི་ཉམས་ཐག་གི་རྣམ་པ་དེ་ཚོ་ཡིད་ལ་འཁོར་
དུས་སྐུ་ངོ་ཡི་ཐུགས་ལ་བོང་བུའི་ཁལ་མ་དེ་དག་དྲེལ་ལ་བསྒྱུར་རྒྱུའི་བསམ་
བློ་སྔ་ས་ནས་ཡོད་ཀྱང་དྲེལ་རིན་སྤྲོད་བྱེད་དངུལ་མེད་པས་སྐུ་ངོ་ཡིས་མགོ་
བོ་ཐུར་ལ་ཕབ་སྟེ་དབུགས་རིང་ཤོར་བས་ཚོང་དཔོན་གྱིས་ལམ་སེང་“སྐུ་
ངོ་མཆོག་ལ་ཞུ་རྒྱུར། ཚོང་གི་ལས་ཀར་ཀ་ཀོར་གནང་མི་ཉན། གལ་ཏེ་
ཕྱག་དངུལ་ལག་ཐོགས་གནང་གི་འདུག་ན་ངའི་ལག་ཐོག་ཏུ་ད་ལྟ་དངུལ་
ཊམ་རྡོ་ལྔ་བརྒྱ་ཡོད། དེས་དྲེལ་ལག་གསུམ་ཉོ་ཐུབ་ཀྱི་རེད། སྐུ་ངོ་ཡི་
དགོངས་ཚུལ་ག་འདྲ་ཡོད་དམ”ཞེས་དྲིས། སྐུ་ངོ་ཡིས་སེམས་ཐག་ཆོད་
པོས་ “ དེ་རང་ཡག་པོ་འདུག” ཅེས་གསུངས་ཏེ་སྤོམ་མདའི་ཚོང་དཔོན་
གྱིས་བཤད་པ་དེ་རང་ལག་ཐོག་ཏུ་འཁྱོལ་རྒྱུར་ཐག་བཅད། དགོང་མོ་སྐུ་
ངོ་ཡིས་ཟླ་ཕུན་གཟིམ་ཆུང་དུ་བསྐོངས་ཏེ“ ཐེངས་འདིར་ཁྱོད་ཚོས་སྣ་རྩེ་
བར་ཐུང་བདལ་ཞིག་བླངས། ། དེ་རྩིས་སྤྲད་རྗེས་བོང་བུ་རྣམས་གཞིས་
ཀར་སྐྱོལ། གཞིས་འབངས་ཁྲོད་ནས་གཞོན་པ་གཟུགས་སྟོབས་ཆེ་བ་
ཞིག་ཟླ་ཕུན་ཁྱོད་ཀྱིས་བདམས་ཏེ་ཁྱོད་ཚོ་གསུམ་ཟ་ཆས་ཉལ་ཆས་འགེལ་
བྱེད་སེམས་ཅན་གཅིག་དེད་ནས་ཤར་རེར་ལྷ་སར་ཤོག དེའི་སྐོར་ངས་
གཞིས་ སྡོད་ལ་ཡི་གེ་ཁ་གསལ་ཞིག་བྲིས་ཏེ་བསྐུར་ཆོག” ཅེས་ གསུངས།
139



ཉིན་གཉིས་པར་སྐུ་ངོ་རྫོང་ནུབ་སྐུ་ངོ་རྫོང་ ཤར་གྱི་དྲུང་དུ་ཕེབས་ནས་
གནས་སྐབས་རྫོང་ཚབ་ཏུ་འོད་ཟེར་འཇོག་རྒྱུ་དང་སྐུ་ངོ་རྫོང་ནུབ་འཕྲལ་
དུ་ལྷ་སར་ཕེབས་རྒྱུའི་སྐོར་བཀའ་མོལ་གནང་སྟེ་དེ་ནས་ཉིན་གསུམ་པའི་
ཞོགས་པ་ཕག་རི་ནས་ཐོན། ཉིན་བརྒྱད་ལ་ལྷ་སར་འབྱོར། སྐུ་ངོ་རྫོང་
ནུབ་ལྷ་སར་འབྱོར་མ་ཐག་ཆིབས་གཡོག་གྲགས་པ་སོགས་གཡོག་པོ་འགའ་
ཤས་ཁྲོམ་ལ་ཟིང་དྲེལ་ཡོད་མེད་ལྟ་རུ་བཏང་། ཆིབས་གཡོག་གྲགས་པ་
ཚུར་ལོག་སྟེ་'“སྐུ་ངོ་མཆོག་ལ་ཞུ་རྒྱུར། ཁལ་དྲེལ་མང་ཆེ་བ་བཙོངས་ཟིན་
ཏེ་ལྷག་འཕྲོ་དེ་དག་སྤུ་ཁ་མི་ལེགས་ལ་ན་ཚོད་ཀྱང་ནི་དང་པོ་ཡན་ཤ་སྟག་
རེད་འདུག ཟི་ལིང་ཚོང་པའི་ཁ་ནས་ཉིན་གཉིས་ཙམ་གྱིས་རྗེས་སུ་དྲེལ་
ཁག་ཅིག་འབྱོར་གྱི་ཡོད་པའི་སྐོར་ཤོད་ཀྱི་འདུག”ཅེས་བཤད། //
ཉིན་གཉིས་རྗེས་སུ་ཁལ་དྲེལ་ཁག་ཅིག་འབྱོར་ཡོད་པ་དེ་དག་ཤེད་
མོ་ཞན་རུང་སྤུ་ཁ་ལེགས་ལ་རྣ་བ་རིང་ཞིང་། མཇིང་པ་སྦོམ་པ། རྐུབ་
གྲུ་བཞི། རྐང་ལག་རིང་བ། ལྷག་པར་དྲེལ་མང་ཆེ་བ་ན་ཚོད་ ཡ་
གཉིས་མ་གཉིས་དང༌། ན་དང་པོ་མན་ཆད་ཤ་སྟག་ཡིན་འདུག་པས་དེ་
དག་ཁྲོད་ནས་དྲེལ་རྒྱ་མོ་ཁ་དཀར་མིག་དཀར་དང་། མཚལ་དམར་ཕྲན་
བུ་འདྲེས་པའི་དྲེལ་མགོ་ཉི་ཤུ་དྲེལ་ལག་གཉིས་ཉོས། ད་དུང་དྲེལ་ལག་
གཅིག་ཉོ་རྒྱུ་དེ་ངང་འཐེན་གྱིས་དེའི་བར་སྒ་སྟན་རྣམས་གྲ་སྒྲིག་ལེགས་
པར་བྱས། སྐབས་དེར་ཟླ་ཕུན་དང༌། ཚེ་རིང་། ཕུར་བུའི་ཚབ་ཏུ་
ལྷག་པ་བཅས་སྟག་ཤར་གཞོན་པ་གསུམ་ཡང་ལྷ་སར་འབྱོར། མི་རིང་
བར་ཟི་ལིང་ བའི་ རྟ་དྲེལ་ ཚོང་ པ་ གསར་ པ་ ཞིག་ ཀྱང་ ལྷ་ སར་ སླེབས།
དེའི་ས་ནས་དྲེལ་མགོ་བཅུ་དྲེལ་ལག་གཅིག་ཉོས་ཏེ་ཁྱོན་བསྡོམས་དྲེལ་ལག་
གསུམ་པོར་སྒ་སྟན་དང་། ཤོ་དྲེལ་གྱི་དཔྲལ་རྒྱན། སྐེ་རྒྱན་རྔ་མ་་་་
དམར་པོ། ལིང་ ཤིང་། ཛམ་ ཤིང༌། སྨད། ཐ་ ན་ གོང་ ཐགས།
ཆོག་ཕད་དང་དོ་པོ་སྡོམ་བྱེད་ཐག་པ་ཇ་ལུང་བཅས་གྲ་སྒྲིག་ཚགས་སུ་ཚུད་
140



པར་བྱས། །
དྲེལ་པ་གསུམ་པོར་གོས་ཆེན་གྱི་རྒྱབ་ཤ་བརྒྱབ་པའི་ཝ་ཞྭ་རེ་དང་།
ཚོས་གཞི་ས་མདོག་གི་རས་ཀྱི་ཕྱུ་ཆེན་རེ། ཇིང་དཀར་པོའི་སྟོད་ཐུང་རེ།
ཀམ་པཱ་ལིའི་ནང་ཤ་ཅན་གྱི་གོས་ཐུང་རེ། ཀོ་ལྷམ་དང་ཏུང་ཤུབས་ཅན་
གྱི་གྲི་རིང་རེ་བཅས་གནང་། གྲ་སྒྲིག་ཆ་ཚང་ཚར་བ་དང་ཆིབས་གཡོག་
གྲགས་ པས་ གཟིམ་ཆུང་དུ་བསྐྱོད་དེ་སྐུ་ངོ་ལ་“ སྐུ་ངོ་མཆོག་གི་བཀའ་་༌་
བཞིན་གུས་པས་གྲ་སྒྲིག་ཚང་མ་ལེགས་གྲུབ་ཟིན་སོང་”ཞེས་བཤད། སྐུ་
ངོ་ཡིས་དགྱེས་ཚོར་ཆེན་པོས་“འགྲིག་གཱ། ང་ཚོ་ཆིབས་རའི་ནང་ལྟ་རུ་
འགྲོ”ཞེས་གསུངས་པ་དང་གོམ་སྟབས་མགྱོགས་པོར་སྤོས་ཏེ་ཆིབས་རན་
ཕེབས། བོང་བུ་བ་གསུམ་པོས་སྐུ་ངོ་ཕེབས་པ་མཐོང་བ་དང༌། ཞྭ་མོ་
ཕུད་དེ་ཕྱག་འབུལ་ཞུས། སྐུ་ངོ་ཡིས་ཁལ་དྲེལ་དེ་དག་ཞིབ་ཚགས་པོས་
གཟིགས་པ་དང་དེ་ནས་ཟླ་ཕུན་ལ་ཕྱོགས་ཏེ་“ད་འགྲིག་བཞག ཧ་ཅང་
ཡག་པོ་བྱུང་འདུག ཟླ་ཕུན་ཁྱོད་བོང་བུའི་རྗེས་སུ་འགྲོ་རྒྱུའི་ལས་ཀ་དེ་
དེ་རིང་ནས་རྦད་དེ་མཇུག་བསྒྲིལ་བ་རེད། དྲེལ་ལག་གསུམ་པོ་དེ་ཁྱོད་
ཚོ་ གསུམ་ ལ་ རྩིས་ སྤྲད་ ཡོད། ཕྱིན་ ཆད་ བདལ་ གླ་ འཚོལ་ རྒྱུ་ དང༌།
བདལ་དངུལ་ཉར་ཚགས་བྱ་རྒྱུ། ཡོང་སོང་རྩིས་རྒྱག་རྒྱུ་བཅས་ཀྱི་འགན་
ཡོངས་རྫོགས་ཟླ་ཕུན་གྱིས་ཁུར་ཏེ་གངས་རོ་གཞིས་ཀར་བདལ་གླ་རྩིས་སྤྲོད་
མི་དགོས་པར་ཐད་ཀར་ཕག་རིར་ཡོང་སྟེ་འོད་ཟེར་ལ་རྩིས་རྒྱག་དགོས།
ཁྱོད་ཚོའི་གླ་ཕོགས་དངུལ་བསྒྱུར་གྱིས་མི་རེར་ལོ་རེར་དངུལ་ཊམ་རྡོ་ཉི་ཤུ་
དང་ཟླ་ཕུན་ལ་དེའི་ཐོག་འཕར་སྣོན་ཊམ་རྡོ་ལྔ་རེ་སྤྲོད་རྒྱུ་ཡིན། སེམས་
ཅན་ལ་བྱམས་སྐྱོང་དང་བདལ་འབབ་ལེགས་པོ་བྱུང་ན་ད་དུང་དེའི་ཐོག་
བསམ་བློ་བཏང་ཆོག ཁྱོད་ཚོས་ལས་ཀ་ཧུར་ཐག་བྱེད་དགོས་”ཞེས་
གསུངས་ པས་ཟླ་ ཕུན་ གྱིས་ “ སྐུ་ངོ་མཆོག་ཐུགས་ གཡེངས་ གཏན་ནས་་་་་
གནང་མི་དགོས། བདག་ཚོ་གསུམ་པོས་ཞབས་ཕྱི་ཧུར་ཐག་ཞུས་ཆོག་
141



ཅེས་བཤད། སྐུ་ངོ་ཡིས་ཆིབས་གཡོག་གྲགས་པར་གཟིགས་ཏེ་“གྲགས་
པ། ཁྱོད་དེ་སྔ་དྲེལ་པ་བྱེད་མྱོང་ཡོད་སྟབས་དྲེལ་ལ་བཀོལ་སྤྱོད་བྱེད་
སྟངས་ཁོ་ཚོ་གསུམ་ལ་ཡག་པོ་བསླབ་དགོས་”ཞེས་གསུངས་ཏེ་གཟིམ་ཆུང་
དུ་ཕྱིར་ཕེབས། ཆིབས་གཡོག་གྲགས་པས་ཁལ་དྲེལ་སུམ་ཅུའི་ནང་ནས་
དྲེལ་རྒྱ་མོ་གཅིག་དང༌། མཚལ་དཀར་གཅིག་ཚུར་བདམས་ཏེ་ཤོ་དྲེལ་དུ་
བཞག དེ་བྱིངས་དྲེལ་ལེགས་ཉེས་སྤེལ་ནས་ཁྱོན་མི་རེར་དྲེལ་ལག་རེ་
རྩིས་སྤྲད། དེ་ནས་ཁལ་འགེལ་སྟངས་དང༌། དྲེལ་འདེད་སྐབས་བརྡ་
གཏོང་གི་སྐད་རྒྱག་སྟངས། ཞོགས་པ་དྲེལ་གདང་ནས་ཐོག་མར་ཤོ་དྲེལ་
གཉིས་གློད་དགོས་པ་དང་དེ་ནས་བྱིངས་རྣམས་རིམ་བཞིན་གློད་དགོས་པ་
སོགས་ཀྱི་བསླབ་བྱ་ཞིབ་ཕྲ་བྱས་པའི་མཇུག་ཏུ་“ད་ལྟ་དྲེལ་ལ་ཤེད་མོ་མེད་
རུང་གསོ་ཚགས་བྱེད་ཀྱིན་ལས་ཀ་བསྐུལ་ཀྱིན་བྱས་ན་རྗེས་སུ་ཁ་ལ་ཉན་པོ་
ཡོང་ གི་ རེད། གནས་ སྐབས་ ཤོ་ དྲེལ་ གྱིས་ སྔོན་ དུ་ མི་ འགྲོ་བ་དང་།
དྲེལ་བྱིངས་རྣམས་འགྲོ་དུས་རོབ་ཆེ་བ། དྲེལ་གཞན་དང་ཤོ་ཐུག་རྒྱག་
སྐབས་ཁ་ཕྱིར་བསློག་པ་སོགས་ཀྱི་སྐྱོན་ཆ་ཡོང་སྲིད་ཀྱང་དེ་དུས་རྐང་པ་
ཡང་ཙམ་དང་མིག་གྲུང་ཙམ་བྱས་ཏེ་གཅུན་བརྡར་ལེགས་པོ་བྱས་ན་བདལ་
སྐོར་གཉིས་གསུམ་ནས་སེམས་ཅན་སྒྲིག་ལ་ཚུད་དེ་བློ་བདེ་པོའི་ངང་འདེད་
ཆོག་གི་རེད། དང་ཐོག་ནས་སེམས་ཅན་ངན་ལང་རྩ་བ་ནས་གཏོང་མི་
རུང་”ཞེས་བཤད། ཁོ་ཚོས་ གྲགས་ པའི་བསླབ་བྱ་རྣམས་ཡིད་གཟབ་
ཀྱིས་ཉན་ཏེ་སེམས་སུ་བཞག མུན་པ་རུབ་པ་དང་སྡོད་ཤག་ཏུ་ཟླ་ཕུན་
དང༌། ཚེ་རིང་། ལྷག་པ་ཁོང་གསུམ་པོ་ཞུ་མར་འོག་ཏུ་ལྟོ་ཟ་བཞིན་
ཡོད། ཟླ་ཕུན་དེ་སྔ་དང་མི་འདྲ་བར་སྐད་ཆ་མང་དུ་ཕྱིན་ཡོད་ཅིང༌།
སེམས་གཏིང་དུ་དགའ་ཚོར་ཆེན་པོ་བྱུང་བ་རྣམས་ཕྱིའི་རྣམ་འགྱུར་དུ་
མངོན་ཏེ་ཚེ་རིང་གིས་“ ཨོ་ལོ། ཁྱོད་བདག་ཚོ་མཉམ་དུ་མེད་དུས་དངོས་
གནས་ཡུར་པོ་འདུག ད་ཡག་པོ་བྱུང༌། ཕྱིན་ཆད་བདག་ཚོའི་ཞོར་
142



ཚོང་དེ་སྔར་ལས་དར་ཞིང་རྒྱས་པ་ཡོང་བ་ཤོག་”ཅེས་བཤད་དེ་གད་མོ་ཧ་
ཧ་བགད། ཟླ་ཕུན་གྱིས་བསམ་བློ་ཞིབ་པར་བཏང་དུས་དངོས་འབྲེལ་བྱ་
བ་ལམ་འགྲོ་ཆེན་པོ་ཡིན་པ་ཤེས་རྟོགས་བྱུང་། བོང་བུ་དྲེལ་ལ་འགྱུར་བ།
ཨ་ཇོ་ཕུར་བུ་དང་གཤིབ་མི་དགོས་པ། གངས་རོ་གཞིས་སྡོད་ཀྱི་བརྙས་
བཅོས་འཁུར་མི་དགོས་པ། ད་དུང་བྱ་བ་ལམ་འགྲོ་བྱུང་ན་བདག་གི་
ཁྱིམ་ཚང་དབུལ་ཞིང་ཕོངས་པའི་རྣམ་པ་དེར་འགྱུར་ལྡོག་མགྱོགས་པོ་་
གཏོང་ཐུབ་པ་འདུག་སྙམ་སྟེ་དགའ་བ་ལྷག་པར་འཕེལ་ཏེ་ཁ་ནས་ ཤུ་ སྒྲ་
སྒྲོགས་བཞིན་སྒོ་ཕྱིར་ཐོན་ཏེ་སེམས་ཅན་ལ་མཚན་ལྟོ་རྒྱག་པར་སོང་། ཚེ་
བདལ་གླ་རྩིས་ལེན་གཙང་མ་ཚར་ཏེ་ལྷ་ས་ནས་ཐོན་ཁར་ཟླ་ཕུན་ཨ་
ཅག་ལྷ་མཛེས་ལགས་སར་བསྐྱོད་དེ་འོད་ཟེར་ལགས་ལ་ལག་རྟགས་དང་ཡི་
གེ་ཡོད་མེད་སྐོར་འདྲི་བར་སོང༌། སྒོ་ཡར་འཛུལ་བ་དང་པད་འཛོམས་
ལགས་དང་འཕྲད། ཟླ་ཕུན་གྱིས་དེ་གར་ཡོང་དགོས་དོན་བཤད་པས་
པད་འཛོམས་ལགས་ཀྱིས་སྨིན་མ་བསྡུས་ནས་“འོད་ཟེར་ལགས་ཕག་རིར་
ཕེབས་ཏེ་ཟླ་བ་གསུམ་ཙམ་འགྲོ་གིས། ཁོང་ལྷ་སར་ཕེབས་རྩིས་མི་འདུག་
གམ”ཞེས་བཤད། “ཨ་ཇོ་ལགས་རྫོང་ལ་སྐུ་ངོ་ཡི་སྐུ་ཚབ་ཏུ་བཞུགས་ཏེ་
ཕྱག་ལས་ཐུགས་བྲེལ་ཆེན་པོ་རེད་” ཅེས་བཤད་པའི་གཏམ་མཇུག་མ་་
བསྒྲིལ་གོང་ཨ་ཅག་ལྷ་མཛེས་ལགས་ཀྱིས་ཡི་གེ་དང་། རས་སྒྲིལ་ཞིག་
བསྣམས་ཏེ་“ཟླ་ཕུན་ལགས། འདི་འོད་ཟེར་ལགས་ལ་གནང་རོགས་”
ཞེས་བཤད་དེ་ཡི་གེ་དང་ལག་རྟགས་ཟླ་ཕུན་ལ་སྤྲད། དེ་རྗེས་ཁང་པ་
སྦུག་ཏུ་འཛུལ། ཟླ་ཕུན་གྱིས་“པད་འཛོམས་ལགས། ཨ་ཇོ་ལགས་ལ་
མངགས་ཆ་གང་མེད་དམ་”ཞེས་དྲིས་པར་པད་འཛོམས་ཀྱིས་སང་ཨོ་ལོ་
ཁྱོད་དང་མཉམ་དུ་ཕག་རིར་འགྲོ་རྒྱུ་བྱུང་ན་དགའ་བ་ལ་”ཞེས་བཤད་།
ཟླ་ཕུན་གྱིས་“བདག་ཕག་རིར་འབྱོར་བ་དང་ཨ་ཇོ་ལགས་ལ་ཁྱེད་ཀྱིས་
ཁོང་ཧ་ཅང་དྲན་པོ་ཡོད་པའི་སྐོར་ཞུས་ཆོག་”ཅེས་བཤད་པ་དང་པད་
143



འཛོམས་ངོ་ཚ་བའི་རྣམ་འགྱུར་སྟོན་བཞིན་ཨམ་ཕྲག་ནས་རས་འཐུམ་ཆུང་
ཆུང་གཅིག་བཏོན་ཏེ་ཟླ་ཕུན་ལ་སྤྲད་ནས་“ ཨོ་ལོ་ཁྱོད་ཀྱིས་འདི་འོད་ཟེར་
ལགས་ཀྱི་ཕྱག་ལ་ཏན་ཏན་འཕྲོད་པ་བྱེད་རོགས་”ཞེས་བཤད་པ་དང་བཅུ་
སྒོར་སྒོར་མོ་གཅིག་ཟླ་ཕུན་ལ་སྤྲད་དེ་“འདི་ཨོ་ལོ་ཁྱོད་ཀྱི་རྔན་པ་ཡིན་༡
ཞེས་བཤད། ཟླ་ ཕུན་གྱིས་བསྐུར་མ་རྣམས་ ཨམ་ཕྲག་ཏུ་བཅུག་སྟེ་་་་
“ ཐུགས་རྗེ་ཆེ། བདག་འགྲོ་ཡི་ཡིན། པད་འཛོམས་ལགས་ཐུགས་ཁྲལ་
མི་དགོས། བདག་གིས་ཨ་ཇོ་ལགས་ཀྱི་ཕྱག་ལ་ངེས་པར་འཕྲོད་པ་བྱས་
ཆོག་”ཅེས་བཤད་དེ་སྒོ་ཡོལ་བཀྱག་ནས་ཕྱིར་ཐོན། པད་འཛོམས་ཀྱིས་
ཟླ་ཕུན་གྱི་རྗེས་སུ་བལྟས་ནས་བསྡད་པས་མཐར་རྩིག་ཟུར་ཞིག་གིས་ ཟླ་
ཕུན་གྱི་གཟུགས་བརྙན་བསྒྲིབས་ཏེ་མི་མངོན་པར་གྱུར། །
བདུན་པ། ཀ་སྦུག་ཏུ་ངོ་མཚར་ཅན་གྱི་མཐོང་ཐོས་བྱུང་བ། །
1:
12:|: མཚོ
ཟླ་ཕུན་ཁོ་ཚོ་མི་གསུམ་གྱིས་ཟིང་དྲེལ་སྤུས་ལེགས་ལག་གསུམ་ལ་
བལ་བཀལ་ཏེ་ལྷ་ས་ནས་རྡོག་ཐོན་བྱས། ཆིབས་གཡོག་གྲགས་པས་་
བཤད་པ་ལྟར་ལམ་དུ་འགྲོ་སྐབས་དྲེལ་རྣམས་རབ་རོབ་ཚ་ལ་ ཧ་ཅང་་་
མགྱོགས་པོ་འགྲོ་ཡི་འདུག་པས་ཁོ་ཚོ་གསུམ་ནི་མགོ་ལ་མེ་ཤོར་རུང་ཕུར་
ལོང་མེད་པར་གཡས་རྒྱུགས་གཡོན་རྒྱུགས་དང༌། གཡས་བཀག་གཡོན་
བཀག གཡས་ གཞུ་གཡོན་གཞུ་བཅས་ཀྱི་བྲེལ་བས་ནམ་མཁའི་ཉི་་་
མའང་ཡུད་ཙམ་ཞིག་ལ་ནུབ་ཏུ་བཞུད་པ་དང་། ས་གཞིའི་ལམ་ཐག་
ཀྱང་ཡུད་ཙམ་ཞིག་ལ་རྒྱང་གྲགས་མང་པོ་ཆོད་པར་གྱུར། ལམ་འཁེལ་
གནས་ཁག་སོ་སོ་ནས་ཀྱང་ཁོ་ཚོ་བོང་རྗེས་པ་གསུམ་པོར་ “ དྲེལ་དཔོན་
ལགས་”ཞེས་འབོད། ཁོང་གསུམ་པོ་ཉ་སོག་ལ་སླེབས་དུས་དྲེལ་རྣམས་
ཀོ་འཁྲིད་རྒྱག་དགོས་པས་དྲེལ་པ་གསུམ་པོས་ཁལ་མ་དང༌། > སྒྲ་ སྟན་
144



རྣམས་ཀོ་བར་བླུགས། དྲེལ་ འགའ་ ཤེས་ཐུར་ཐག་ནས་བཟུང་སྟེ་ སྣེ་་
འཁྲིད། བྱིངས་རྣམས་ཆུ་ནང་དུ་གློད། མི་དང་ཅ་ལག་བླུགས་པའི་ཀོ་
བས་ཆུ་ནང་དུ་ཞུགས་པའི་དྲེལ་རྣམས་སྔ་འཁྲིད་རྗེས་དེད་བྱས་ཏེ་གཙང་
པོ་བརྒལ། ཁལ་དྲེལ་ཚང་མ་གསར་པ་ཡིན་སྟབས་གཙང་པོའི་ནང་ཐད་
ཀར་མི་འགྲོ་བར་ཁ་གཞན་ལ་གཅུས་ཏེ་འགྲོ་རྩིས་བྱས། ཀོ་འགྲམ་གྱི་
དྲེའུས་ཀོ་སྟེང་དུ་འཛེགས་རྩིས་བྱས། དབྱར་གཞུང་གི་ཆུ་བོ་ནི་རབ་ཏུ་
རྒྱས་ཏེ་རླབས་ཀྱི་རལ་པ་ནམ་མཁར་གསིག་བཞིན་དྲག་ཏུ་རྒྱུགས་པས་ཀོ་
བའི་ནང་དུ་བསྡད་པའི་དྲེལ་པ་ཚོ་དངངས་དངངས་འཇིགས་འཇིགས་ཀྱི་
ངང་དུ་ཆུ་བོའི་ཕ་མཐར་འཁྱོལ་ཙམ་བྱུང༌། གྲུ་ཁ་ཐོན་པའི་རྗེས་ཀྱི་ལམ་
བར་དུ་སྐབས་རེ་དྲག་ཆར་རབ་ཏུ་བབས་པ་དང༌། སྐབས་རེ་ཉི་འོད་
ཤིན་ཏུ་འཚེར་བས་དཀའ་བ། ལྟོགས་པ། སྐོམ་པ་བཅས་ཀྱི་ངལ་དུབ་
ཆེན་པོའི་ངང་ཉིན་བཅུ་བསྐྱོད་དེ་ཉིན་བཅུ་པའི་ཕྱི་དྲོ་ཉི་མ་ལ་རྩེར་མ་
བཞུད་ཙམ་དུ་ཁོང་གསུམ་པོ་ཕག་རིར་འབྱོར། :|: ཀྱི
ཕག་རིའི་གནས་མོས་ཁོང་གསུམ་སླེབས་པ་དང་སྐུ་ངོ་རྫོང་གི་དྲེལ་
པ་ཞེས་འབོད་བཞིན་སྣེ་ལེན་གཟབ་རྒྱས་བྱས་པས་དེར་ཡོད་ཚོང་པ་དང་།
དྲེལ་པ། བོང་བུ་བ། གཡག་པ་སོགས་ཀྱི་ནང་དུ་མིང་དེ་ལྟར་ཁྱབ།
ཁོ་ཚོ་གསུམ་ཕག་རིར་སྡོད་རིང་འགྲུལ་པ་གཞན་དང་གཏམ་གླེང་བྱས་པའི་
ནང་དེང་སང་ཀ་སྦུག་ཏུ་བལ་གོང་ཉིན་རེ་བཞིན་འཕར་བ་དང༌། ཕག་
རིར་ཧིན་སྒོར་གྱི་འཛའ་ཐང་རིམ་བཞིན་ཆག་ནས་སྒོར་རེར་བོད་དངུལ་
སྲང་བཞི་ནས་ད་ཆ་དངུལ་སྲང་དོ་ཞོ་བརྒྱད་ལ་ཕྱིན་ཡོད། དེང་སྐབས་
མི་མང་ཆེ་བའི་ལག་ ཏུ་ཧིན་སྒོར་མ་གཏོགས་ བོད་དངུལ་མེད་པ་དང་།
ལྷག་པར་བོད་ཐང་དུ་བདལ་ གླ་གཏོང་དགོས་མཁན་ཚོར་ཡང་བདལ་
དངུལ་སྤྲོད་རྒྱུ་མེད་པ་བཅས་ལ་བལྟས་ན་ཧིན་སྒོར་འཛའ་ཐང་ད་དུང་
ཆོག་བཟོ་ཡོད་པའི་གཏམ་ཐོས་པ་དེ་དག་ཟླ་ཕུན་གྱིས་ཆ་འཕྲིན་ལེགས་པོ་
145



ཞིག་ཏུ་རྩིས་ཏེ་སྐུ་ངོ་མཆོག་ལ་སྙན་སེང་ཞུས། སྐུ་ངོ་ཡིས་ཟླ་ཕུན་གྱི་
གཏམ་ ཡིད་གཟབ་ཀྱིས་གསན་ཏེ་མགོ་བོ་ལྕོག་ལྕོག་གནང༌། “དངོས་
གནས་ལུང་པ་འདིའི་མི་རྣམས་ཚོང་ཕྲན་བུ་བརྒྱབ་ན་མ་གཏོགས་གཞན་ལྟོ་
གོས་འཚོལ་ཐབས་མི་འདུག ཞིང་ཁའི་ནང་ཕར་འབྲུ་བཤོས་ན་ཚུར་རྩྭ་
མ་གཏོགས་གཞན་གང་ཡང་སྐྱེ་རྒྱུ་མི་འདུག་” ཅེས་གསུངས་པས་ཟླ་ཕུན་
གྱིས་“སྐུ་ངོ་ཡིས་བཀའ་གནང་བ་དེ་རང་རེད། ཞིང་ཁར་བརྟེན་དགོས་
བྱུང་ན་དངོས་གནས་འཚོ་བ་འཁྱོལ་ཐབས་མེད། ཡིན་ནའང་ལུང་པ་
འདི་ཆགས་ས་རྒྱ་བོད་བར་གྱི་ཚོང་འགྲུལ་ལམ་གྱི་མིད་པ་ལྟ་བུར་འཁེལ་
ཡོད་སྟབས་ལྟོ་གོས་འཚོལ་རྒྱུའི་ཐབས་ལམ་མང་པོ་ཡོད་པ་རེད་” ཅེས་་
བཤད་པས་སྐུ་ངོ་ཡིས་ཟླ་ཕུན་གྱི་གདོང་ལ་ཞིབ་པར་གཟིགས་ཏེ་ ས ཨོའོ”
ཞེས་གསུངས་པས་ཟླ་ཕུན་གྱིས་མུ་མཐུད་དེ་ “ ཕག་རིའི་ནང་གི་ཁྲལ་པ་
དུད་ཚང་ཚོས་ས་ཞིང་ཐོག་འབྲུ་མ་སྨིན་རུང་ལྗང་པ་ལྗང་ཕུང་བརྒྱབ་སྟེ་
ལམ་འགྲུལ་དྲེལ་པ་ཚོར་གོང་ཆེན་པོ་བརྒྱབ་སྟེ་འཚོང་དུས་ཡོང་འབབ་ཆེན་
པོ་ཡོད། མི་ཚང་མང་པོར་ཉེ་འགྲམ་དུ་འབྲོག་ར་ཡོད་པས་དཀར་ཕྱུར་
དང་ཤ་མར་ཐོན་ཁུངས་བཟང་བས་རང་གིས་སྤྱད་པས་མི་ཚད་གཞན་ལ་
འཚོང་རྒྱུའང་ཡོད། མི་ཚང་ཁག་ཅིག་ཀ་སྦུག་ནས་ཚོང་ཟོག་བོད་དུ་ནང་
འདྲེན་བྱས་ཏེ་གཞིས་རྩེ་དང་རྒྱལ་རྩེ། ལྷ་ས་སོགས་སུ་བཙོངས་པ་དང༌།
མ་རྩ་ཆུང་བ་ཚོས་ཕག་རི་ནས་ཡུལ་ཟོག་ཉོས་ནས་འབྲུག་ཡུལ་དུ་ཕྱིར་ཚོང་
བྱེད་ཀྱི་ཡོད། དངུལ་འཛའི་ཚོང་དེ་གཙོ་བོས་གནས་ཁག་ཁག་དང་དེ་
མིན་དུད་ཚང་མང་ཆེ་བས་བརྒྱབ་ཀྱི་ཡོད། < ཐ་ན་དུད་ཆུང་ཁག་ཅིག་
གིས་སྤོམ་མདའ་དང༌། ས་འདུ་སོགས་ཀྱི་བལ་དོ་པོ་ཁོ་ན་བརྒྱབ་སྟེ་ལྟོ་
གོས་ད་ག་རང་གིས་འཕྱིད་ཀྱི་ཡོད་” ཅེས་ཞུས་པས་སྐུ་ངོ་ཡིས་དབུ་ལྕོག་
ལྕོག་གནང་བཞིན་“མོའོ། མི་ཁྱོད་དྲེལ་པ་བྱེད་བཅུག་ནི་དངོས་གནས་
ཙན་དན་གྱིས་གོ་ཡོག་དང༌། གོས་ཆེན་གྱིས་ཐབ་ཕྱིས་བྱས་པ་རང་རེད་
146



འདུག ཧ་ཧ་ཧ་”ཞེས་གད་མོ་བགད་པས་ཟླ་ཕུན་གྱི་ངོ་གདོང་དམར་
པོར་གྱུར་ཏེ་མཇིང་རྩ་ཕུར་བཞིན་ལྕེ་བསྣར། སྐུ་ངོས་ཀྱིས་“ཁྱོད་ཀྱི་སྐད་
ཆའི་བཟོ་ལ་བལྟས་ན་དངུལ་ཚོང་བརྒྱབ་ན་ ཡག་པོ་ཡོད་པ་རེད་པས་”
ཞེས་དྲིས་པས་ཟླ་ཕུན་གྱིས་“དེ་རང་རེད”ཅེས་བཤད། སྐུ་ངོས་“འགྲིག་
གསད་རེས་ཀྱི་བདལ་དངུལ་དང་དེ་མིན་རྫོང་གི་འབབ་དངུལ་བསྡོམས་
དངུལ་ཊམ་རྡོ་ཆིག་སྟོང་འདུག་པ་འདི་ཁྱོད་ཀྱིས་ལམ་སེང་ཧིན་སྒོར་བརྗེ་
རུ་སོང་”ཞེས་བཤད་པ་དང་ཟླ་ཕུན་གྱིས་“ལགས་སོ་”ཞེས་ཞུས། ཉིན་
ཤེས་རྗེས་སུ་ཟླ་ཕུན་གྱིས་བོད་དངུལ་ཧིན་སྒོར་ལ་དངུལ་སྲང་དོ་ཞོ་ལྔ་རེ་
བྱས་ཏེ་བརྗེས་ནས་དེ་ལ་བབས་པའི་ཧིན་སྒོར་རྣམས་སྐུ་ངོ་རྫོང་དཔོན་ལ་
རྩིས་འབུལ་གཙང་མ་ཞུས།
ཕག་རིར་བལ་ཕོན་ཆེན་ཕུང་གསོག་ཐེབས་ཏེ་ཕག་རི་ནས་ཀ་སྦུག་
བར་གྱི་བདལ་གླ་ཉིན་བཞིན་འཕར་གྱི་ཡོད་པས་སྐུ་ངོ་རྫོང་དཔོན་གྱིས་
བཀའ་བཞིན་ཟླ་ཕུན་ཁོ་ཚོས་འཕྲལ་དུ་དྲེལ་ལ་བལ་བཀལ་ནས་ཀ་སྦུག་
ཕྱོགས་སུ་ཐོན་དགོས་བྱུང༌། ཐོན་ཁར་སྐུ་ངོ་རྫོང་དཔོན་གྱིས་དྲེལ་པ་མི་
རེར་ཕོགས་ཁོངས་ནས་ཧིན་སྒོར་ཉིས་བརྒྱ་ལྔ་བཅུ་སྔོན་གཏོང་གིས་ཁོ་ཚོའི་
ཟས་སོང་གཏོང་བྱེད་དུ་གནང་། །
དྲེལ་པ་གསུམ་པོ་ཕག་རི་ནས་ཐོན་ཏེ་ཆུ་ཚོད་དྲུག་ཙམ་བསྐྱོད་རྗེས་
ས་ཁད་དམའ་རུ་འགྲོ་བ་དང་། ལུང་པ་གུ་དོག་ཏུ་སོང་ནས་རིམ་བཞིན་
ཤིང་ནགས་ལ་ཐུག་གང་ཙམ་ནས་ལུང་ཤུར་གུ་དོག་པོ་ཞིག་གི་དཀྱིལ་དུ་
ཆུ་བོ་རྦ་ཀློང་རབ་ཏུ་འཁྲུག་ཅིང་། ཤང་ཤང་སྐད་ཀྱིས་ལུང་ ཤུ་་་་་
འགེངས་པར་བྱེད་པ་ལ་གཡས་གཡོན་དུ་སྦོམ་ལ་རིང་བའི་ཤུག་སྡོང་དུ་མ་
ཡོད་པ་དེ་དག་གི་ཡལ་ག་དང་ལོ་མ་དག་རླུང་བུས་དལ་གྱིས་གཡོས་ཏེ་
འགྲུལ་པ་རྣམས་ལ་བསུ་སྐྱེལ་ཞུ་བ་དང་མཚུངས། གཞོགས་གཉིས་ཀྱི་རི་
མཚམས་ནས་རི་ལྡེབས་ བར་ཐང་ཤིང་སྡོང་པོ་རྣམས་གཅིག་ལ་གཅིག་་
147



འགྲན་གྱིས་སྐྱེས་པའི་བར་སེང་དུ་སེ་བ་དང༌། ཚེར་ཤིང་ སོགས་ སྡོང་
ཐུང་གི་ཤིང་རིགས་དང༌། རྩྭ་སྣ་ཚོགས་འཚང་ག་ཤིག་ཤིག་གིས་སྐྱེས་
ཡོད་པ་དང༌། རི་བོའི་རྩེ་མོར་སྟག་མའི་སྡོང་པོ་ཟང་ཟིང་གིས་འཁྲིགས་
པ་སོགས་མཐོ་ལ་གཟར་ཞིང་སྔོ་ལྗང་ནགས་ཚལ་གོས་སུ་བཀླུབས་པའི་རི་
བོ་དེ་དག་ཁ་སྤྲོད་དུ་ལངས་ནས་གཅིག་ལ་གཅིག་འགྲན་གྱི་ཚུལ་དུ་གནས།
དེའི་ནུབ་མོ་ཁོ་ཚོ་སྒའུ་ལ་བསྡད་པས་ལུང་པ་དེའི་ཁོར་མོ་ཡུག་ཏུ་ཤུག་པའི་
དྲི་བཟང་གིས་ཁྱབ་པ་དང༌། དེ་གའི་སྡོད་ཁང་རྣམས་ནི་ཟུར་བཞིར་
ཤིན་ཏུ་སྦོམ་པའི་ཀ་བ་རིང་པོ་བཞི་བཙུགས་པ་དེའི་སྐྱེད་མཚམས་སུ་ལྗིད་
འདེགས་གདུང་མ་བཏང་བའི་སྟེང་པང་ལེབ་མཐུག་པོ་བསྒྲིགས་པ་དང་།
ཡང་ཐོག་རྒྱ་ཁང་དབྱིབས་ལ་ལྕམ་ཤིང་རྩིབས་མ་བྱས་པའི་ཐོག་པང་ལེབ་
སྲབ་མོ་བྱ་བ་འབོ་ལེན་གྱིས་བཏང་བ་དེ་དག་སྟེང་རྡོ་ཆུང་རེས་མནན་པ་
བཅས་ཀྱི་སྟེང་ཐོག་ཏུ་མི་སྡོད་ཡུལ་བྱས་པ་དེའི་ཕྱོགས་བཞིར་པང་བཀག་
བཏང་ནས་དགོས་མཁོར་བསྟུན་སྟེ་སྒེའུ་ཁུང་བཏོན་པ་དང༌། ནང་དུ་
ཐབ་ཚང་དང་གཟིམ་ཆུང་གནས་ཚང་འགྲུལ་ ཁང་ སོགས་ པང་ གཅལ་་་
གཏིང༌། འོག་ཤོད་དུ་ཕྱུགས་ཟོག་བཞག་པ་དང༌། མ་ཁང་གཞོགས་ཀྱི་
ས་སྟོང་ཞིག་ཏུ་རིབ་མས་བསྐོར་བ་དེའི་ནང་འགྲུལ་པའི་དྲེལ་བཞག་ཡུལ་
རེད་འདུག ས་བབས་མཐོ་ལ་ནགས་ཚལ་མཐོང་རྒྱུ་མེད་པ། འབུད་
རྫས་ལྕི་བ་དང་རྟ་སྦང་ལ་བརྟེན་དགོས་ཤིང༌། དེ་ཡང་འབེལ་འབེལ་
ལྷུག་ལྷུག་འབུད་རྒྱུ་མེད་པ་བཅས་ཡིན་པའི་ལུང་ཁུག་ནང་སྐྱེས་འཚར་བྱུང་
བའི་དྲེལ་པ་མི་གསུམ་པོས་ཐབ་ཚང་དཀྱིལ་དུ་ས་ཐབ་ཆེན་པོ་ཞིག་ཡོད་པ་
དེའི་ནང་ཤིང་བཤགས་པ་ཉིན་མཚན་བར་མེད་འབུད་པ་དང༌། རི་དང་
ལམ་སྟེང་མེ་ཤིང་རྡོ་ལས་འབེལ་བ་ཡོད་པ་དེ་ཚོ་མཐོང་དུས་ཧ་ལས་དང་
ཡིད་སྨོན་གྱི་སེམས་པ་ཅིག་ཅར་དུ་སྐྱེས། །
དེ་གའི་མི་རྣམས་ནི་སྐྱེས་ཕོ་མོ་ཀུན་ཤ་མདོག་དཀར་ལ་སྐྱེས་པ་
148



རྣམས་མགོ་སྐྲ་རྒྱུ་མགོ་ཅན་དང་། གྱོན་གོས་སྤྱིར་བཏང་ཡིན་ཡང་མི་
འདྲ་ས་ནི་རྐང་ལྷམ་རྡོག་གཅིག་མ་སྣ་སྒོར་ཞིང་། འགོ་སྣམ་དམར་པོ་
བཏང་བ་དང་། བུད་མེད་ཚོའི་རྐང་ལྷམ་རྡོག་གཅིག་མ་འགོ་སྣམ་ལྗང་
གུས་སྤྲས་པ། རྣ་བ་གཉིས་སུ་དམར་མདངས་བཀྲ་བའི་གཡུ་གཉིས་་
བཏགས། ཕྱིར་འགྲོ་བྱེད་སྐབས་སྣམ་བུ་དམར་ནག་ཅན་གྲུ་བཞི་ཞིག་
ཟུར་གསུམ་དུ་ལྟེབས་ནས་སྟོད་དུ་ལྷེབ་གྱོན་བརྒྱབ། དེའི་སྣེ་མོ་གཉིས་
བྲང་སྟེང་དུ་བསྡུས་ཏེ་དངུལ་ལམ་ཏུང་ལས་བཟོས་པའི་ཚགས་ལྡན་ལྕགས་
ཀྲུ་ཁ་ཞིག་གིས་དམ་པར་བཅིངས། ཡུལ་དེའི་སྐྱེས་ཕོ་མོ་ཐམས་ཅད་སྐད་
ཤུགས་ཆེ་ཞིང༌། གོམ་པ་རྒྱག་དུས་ཤུགས་དྲག་ཆེ། ཟླ་ཕུན་དེའི་ནུབ་
མོ་དྲག་ཏུ་རྒྱུགས་ པའི་ཆུའི་སྒྲས་གཉིད་ཡེ་ནས་མ་ཁུག་སྟབས་དྲེལ་ལ་
གཟན་པ་ཡང་ཡང་སྟེར་དུ་བསྐྱོད། ཐོ་རེངས་ཙམ་ལ་རོགས་པ་གཉིས་
བོས་རྗེས་ཞོགས་ཟས་བཟས་ནས་ཐོན། ནམ་ལངས་སྐབས་ གཡས་་་་་
གཡོན་གྱི་ཤིང་ནགས་སྟུག་པའི་རི་ཀུན་ལ་ན་བུན་འཁྲིགས་ཏེ་མདུན་གྱི་
འགྲོ་ལམ་ཡང་མི་གསལ་བར་གྱུར། ཤིང་ནགས་ཁྲོད་ནས་བྱ་དང་བྱིའུའི་
སྐད་སྙན་རྣམས་ སྣ་ མང་ རོལ་མོ་དུས་ ཅིག་ ཏུ་དཀྲོལ་ བ་ དང་ མཚུངས།
དྲག་ཏུ་རྒྱུགས་པའི་ཆུ་བོའི་འགྲམ་ནས་སོང་བས་གང་ཙམ་ནས་ལུང་པ་ཁ་
ཞེང་ཇེ་ཆེར་ཕྱིན་རྗེས་རི་སྐེད་ཀྱི་ལམ་སྣེ་རྫོགས་མཚམས་སུ་གླིང་མ་ཐང་
ཞེས་པའི་ཡུལ་གྱི་སྣེ་ཟིན། ཐང་དེ་ནི་ལག་མཐིལ་ལྟར་ཁོད་སྙོམས་པ་
དང་། དེའི་སྟེང་དུ་རྩྭ་མཐུག་པོར་སྐྱེས་པའི་ཁྲོད་དུ་མེ་ཏོག་སྣ་ཚོགས་
བཞད་ཅིང༌། ཕྱེ་ལེབ་དང་བུང་བའི་ཚོགས་རྣམས་འཕུར་ལྡིང་བྱེད།
ཐང་དེར་གཞུང་དུ་གཤགས་པའི་ཆུ་ཡུར་ཞིག་ཡོད་པ་དེའི་ནང་ཤེལ་ལྟར་
དྭངས་བའི་ཆུ་བོ་དལ་གྱིས་རྒྱུགས་པ་དེ་མཐོང་དུས་ཟླ་ཕུན་གྱི་ཡིད་ཀྱི་དང་
བ་འདྲེན་ནས་མགོ་ནས་ཞྭ་མོ་ཕུད་པ་དང་ཆབས་ཅིག་ ཁ་ནས་གླུ་ཆུང་
བླངས་ཏེ་བསྐྱོད་བསྐྱོད་དེ་ཐང་དེའི་རྫོགས་མཚམས་སུ་སླེབས། ཕར་
149



བལྟས་ཚེ་རི་རྒྱུད་གླང་པོ་ཆེ་ཉལ་བ་ལྟ་བུའི་མདུན་ནས་རི་ཆུང་འབུར་དུ་
ཐོན་པ་ཞིག་གི་སྟེང་དུ་གྲོ་མོ་དུང་དཀར་དགོན་པ་དེ་ཉིད་དྲི་ཟའི་རྒྱལ་པོའི་
ཕོ་བྲང་རི་རྒྱལ་ལྷུན་པོའི་སྟེང་དུ་གནས་པ་ལྟར་ཕྲ་ལམ་མེར་མཐོང་རྒྱུ་
འདུག དགོན་པ་དེ་ཕྱག་འདེབས་པ་པོ་གྲོ་མོ་དགེ་བཤེས་རིན་པོ་ཆེ་ཡིས་
དགེ་བཤེས་རིལ་བུ་སྦྱོར་སྡེབ་གནང་སྟེ་ཆོལ་ཁ་གསུམ་གྱི་བོད་མིར་བྱིན་
རྟེན་དུ་བསྩལ་སྟབས་ཁོང་གི་མཚན་སྙན་ནི་བོད་ཁུལ་དུ་ས་ཁྱབ་རྡོ་ཁྱབ་
ཡིན་པ་མ་ཟད། རྒྱ་གར་འཕགས་པའི་ཡུལ་དུའང་དབྱར་གྱི་རྔ་ལྟར་
གྲགས། ཟླ་ཕུན་གྱི་མིག་གཉིས་ནས་དད་པའི་ཀུན་སློང་སྐྱེ་བའི་མདངས་
ཕྱུང་སྟེ་དུང་དཀར་དགོན་པ་མཇལ་བ་དང་། སེམས་སུ་ཚུར་ལམ་ངས་
དུང་དཀར་དགོན་པ་ལ་ཕྱིན་ཏེ་དགེ་བཤེས་རིལ་བུ་འགའ་ཤས་རག་ཐབས་
བྱ་དགོས་སྙམ། རི་ཆུང་དེའི་གཞོགས་གཡས་གཡོན་དུ་རུ་པིང་སྒང་དང་
དགའ་གླིང་སྒང་ཞེས་པའི་གྲོང་ཚོ་ཆུང་ཆུང་གཉིས་ཆགས་འདུག་པ་དེ་ནི་
རྩ་བའི་བླ་མའི་ཞབས་གཡས་གཡོན་གཉིས་སུ་གཏུགས་པའི་དད་ལྡན་སྐྱེ་བོ་
ལྟ་བུར་སྣང་། དྲེལ་པ་གསུམ་པོ་ལུང་ཤུར་འགྲིམས་ཏེ་བསྐྱོད་པ་ན་ལམ་
གཡས་གཡོན་དུ་སྡོང་རིང་དང་སྡོང་ཐུང་ལྗོན་ཤིང་གི་ཡལ་གའི་སྟེང་དུ་
གཡུ་ལོ་ཁ་དོག་ངོམ་བཞིན་འཁྲིགས་པའི་གསེབ་ནས་བྱ་ཁྭ་ཏ་མང་པོའི་
སྐད་རྒྱུན་མི་ཆད་པར་སྒྲོག དེ་ནས་རི་ཟུར་ཞིག་གྲོལ་ཏེ་ཕྱིན་རྗེས་དབྱིན་
ཇིས་བསྐྲུན་པའི་རྒྱ་ཁང་གཞི་དཀར་ལ་ཐོག་དམར་པོ་ཅན་སྟར་དུ་བསྒྲིགས་
པ་དེ་ཚོའི་མདུན་ནས་སོང་སྟེ་གྲོ་མོ་སྟོད་སྨད་གཉིས་ཀྱི་མཚམས་སུ་གནས་
པའི་ཤར་གསིང་མ་གྲོང་དུ་སླེབས། དེ་ནུབ་དྲེལ་པ་གསུམ་པོ་ཤར་གསིང་
མར་ཞག་སྡོད་བྱས། »1:|:
3#|: : 1:|:
༡ ཤར་གསིང་མ་གྲོང་ཚོ་ནི་གྲོ་མོ་ཁུལ་དང་། : ཕྱི་རྒྱ་གར་འབྲུག་ཡུལ།
ནང་དབུས་གཙང་བཅས་ཀྱི་ཚོང་ཟོག་སྣ་ཚོགས་འཛོམས་པའི་ཚོང་ར་ཞིག་
ཡིན་ལ་བོད་དང་རྒྱ་གར་བར་གྱི་ཚོང་ཟོག་ཕྱིར་གཏོང་ནང་འདྲེན་བྱ་ཡུལ་
150



མིད་པ་ལྟ་བུར་གྱུར་བའི་ས་ཆ་ཞིག་ཡིན། དགོང་དྲོ་དྲེལ་པ་གསུམ་པོ་
གནས་ཚང་དུ་ཚུགས་བབས་ཏེ་ངལ་ཕྲན་བུ་གསོས་རྗེས་ཉི་མ་མ་བཞུད་
ཙམ་ལ་གྲོང་ནང་འཁྱམ་པར་བསྐྱོད། ཤར་གསིང་མའི་ཁྲོམ་ར་དེ་ནི་
དབྱིབས་ནར་མོ་ཞིག་ཡིན་ཞིང༌། གཡས་གཡོན་དུ་ཚོང་ཁང༌ སྟར་དུ་
བསྒྲིགས་པ་དང༌། དཀྱིལ་དུ་ཤ་མར་ཚལ་རིགས་རྒྱུ་ཟོག་སྣེ་འཛོམས་
འཚོང་སའི་ཁྲོམ་ར་གྲ་རྒྱས་པོ་ཞིག་ཡིན་ཞིང་། མཚམས་མཚམས་སུ་ཟ་
ཁང་དང་ཆང་ཁང་ཡང་འདུག ཚོང་པ་ནི་ཕྱི་རྒྱལ་ནས་ཡོང་བའི་འབྲུག་
པ་དང༌། ས་འདི་གའི་མི་གྲོ་མོ་བ། བོད་ནས་ཡོང་བའི་དབུས་གཙང་
གི་མི་བཅས་འདུག་པས་ཁོ་ཚོའི་ཆ་ལུགས་དང་སྐད་རིགས་མི་གཅིག་ན་
ཡང་འཆམ་མཐུན་གྱི་སྒོ་ནས་ལུགས་ མཐུན་ཚོང་གཉེར་བྱེད་ཀྱི་འདུག
གྲོང་ནང་གི་སྡོད་ཁང་ཡོད་ཚད་ཤིང་ཁོ་ན་ལས་གྲུབ་པ་ཡིན་ཞིང༌། ལ་
ལར་ ལྕགས་ ཤོག་ ལ་ རྩི་ དམར་ པོ་ བྱུགས་ ཏེ་ ཐོགས་ བཀབ་ ཡོད་ ཅིང་།
འགའ་ཤས་རྡོ་གཡམ་གྱི་ཐོག་དང་། འགའ་ཤས་པང་ལེབ་རྡོ་ཆུང་གིས་
གནོན་པའི་ཐོག་བཅས་ཡིན་པས་ཁང་པའི་བཀོད་པ་དང༌། ཕྱི་དབྱིབས་
གང་ནས་བལྟས་ཀྱང་དབུས་གཙང་ཁུལ་དང་མི་འདྲ་བས་ཟླ་ཕུན་གྱི་མིག་
སྡོད་ཁང་དེ་ཚོར་ཡང་ཡང་ལྟ་བར་ཤོར། ཁོ་ཚོ་གནས་ཚང་དུ་ལོག་དུས་
ལྷག་པ་ད་དུང་ཡོང་མཁན་མེད། ཟླ་ཕུན་དང་ཚེ་རིང་གཉིས་ཡུད་ཙམ་
བསྒུགས་ཀྱང་ད་དུང་ལོག་མཁན་མེད་སྟབས་ལྷག་པའི་དྲེལ་ལག་གཅིག་པོ་
དེར་ཁོ་གཉིས་པོས་ཆག་སྟེར། ཡུད་ཙམ་ནས་ས་རུབ། ལྷག་པ་ད་དུང་
ལོག་ མཁན་ མེད་ པས་ ཁོ་ གཉིས་ སེམས་ མ་ བཟོད་ པར་ འཚོལ་ དུ་ ཕྱིན།
ཆང་ཁང་ཞིག་གི་ནང་ཆང་གིས་བཟི་བའི་མི་ཞིག་ནར་རེར་ཉལ་ བའི་
འགྲམ་དུ་བུད་མེད་གཉིས་ཀྱིས་“མི་འདིའི་གནས་ཚང་ག་པཱ་ཡིན་ནམ་”
ཞེས་སྐད་ཆ་ཤོད་བཞིན་ཡོད་པའི་འགྲམ་དུ་ཟླ་ཕུན་དང་ཚེ་རིང་གཉིས་
སླེབས་ཏེ་ར་བཟི་བའི་སྐྱེ་བོ་དེའི་གདོང་པར་ཞིབ་པར་བལྟས་པས་ལྷག་པ་
151



ཡིན་པ་ངོ་ཤེས་ཏེ་གནས་ཚང་དུ་འཁྲིད་ཡོང་། ལྷག་པ་མལ་ཁྲིའི་སྟེང་
བསྙལ་བ་དང་ཁོས་ཁ་ཆུ་འཛར་འཛར་ངང་“མི་ཚེ་ཞུམ་བུའི་ཨ་སྟོང་ཙམ་
འདིར་སྐྱིད་པོ་བྱེད་རྒྱུ་བྱུང་ན་ཁེ་བཟང་རེད་” ཅེས་ཤོད་བཞིན་ཚེ་རིང་ལ་
སྡིག་སྟེ་བལྟས་ནས་“ཁྱོད་ལ་དཔའ་བློ་ཁོག་ཡོད་ན་ཤོག་དང་”ཞེས་ཡར་
ལངས་རྩིས་བྱས་ཀྱང་ལངས་མ་ཐུབ། ཟླ་ཕུན་གྱི་སེམས་སུ་ངས་ཁོའི་ཕ་
མ་རྒན་འཁོགས་གཉིས་ཀྱི་ངོ་ལ་བལྟས་ནས་ཁོ་དྲེལ་པར་འཁྲིད་ཡོང་བ་
ཡིན་རུང་ཁོ་ནི་སྐྱུར་དད་ཆེ་ལ་མ་རབས་ཐ་ཤལ་གྱི་སྐྱེ་བོ་ཞིག་རེད་འདུག་
པས་ཅི་དྲག་སྙམ་སྟེ་གཉིད་མ་ཁུག སང་ཞོགས་ལྷག་པས་མིག་སྐྱག་ཀྱང་
ཕྱི་ལོང་མ་བྱུང་བར་ཟླ་ཕུན་དང་ཚེ་རིང་ལ་“ངའི་ཀོ་བའི་སྦྲ་ཁུག་དེ་མཐོང་
མ་ བྱུང་ངམ་”ཞེས་དྲིས། ཁོ་གཉིས་ཀྱིས་ “དཀོན་མཆོག་གསུམ་ཚད་་
བཙུགས། མཐོང་མ་བྱུང་”ཞེས་ལན་བརྒྱབ་པས་ཁོས་འཛུམ་དམུལ་་་
དམུལ་གྱིས་“ད་གཡུགས་ཞོག དངུལ་སྒོར་བརྒྱ་དང་ལྔ་བཅུ་ཙམ་ཞིག་
གིས་བར་ཆད་བཟློག་མདོག་ཁ་པོ་རེད་” ཅེས་བཤད། ཟླ་ ཕུན་ གྱིས་ས་
“ཁྱོད་ཀྱིས་ཆང་དེ་འདྲ་འཐུང་། ད་དུང་དངུལ་བོར་བརླག་ཏུ་སོང་།
བྱ་བ་དེ་འདྲ་བྱས་ཚེ་རྗེས་སུ་ཁྱོད་ཀྱི་ཕ་མ་གཉིས་ལ་ངས་གདོང་བསྟན་ནུས་
པ་མི་འདུག་”ཅེས་བཤད་རུང་ཁོས་སྣང་འཇོག་ཙམ་ཡང་མ་བཏང་།
ཁོ་ཚོ་ཤར་གསིང་མ་ནས་ཐོན་ཏེ་ཡུད་ཙམ་སོང་རྗེས་ཆུ་སྦི་ཐང་ཞེས་
པ་དེར་སླེབས། ལུང་ཤུར་དེའི་དཀྱིལ་དུ་ཆུ་བོ་ཞིག་རྒྱུག་བཞིན་ཡོད་པའི་
ཕ་རོལ་དུ་གྲོ་སྤྱིའི་བཞུགས་གནས་དཀྱིལ་དུ་མ་ཁང་ལ་མཐའ་སྐོར་དུ་་་
འགག་སྒོའི་སྲུང་བྱ་དང་། སྐུ་སྲུང་དམག་མིའི་སྡོད་གནས་ཁོར་མོ་ཡུག་
ཏུ་ཡོད་པ་དང༌། ཆུ་བོའི་ཚུར་རོལ་གྱི་ལམ་ཟུར་དུ་བ་དན་ནར་མོ་་་
བཅིངས་པའི་དར་པོ་ཆེ་ལྔ་སྟར་དུ་བཙུགས་ཡོད་པ་དེ་དག་རླུང་བུས་ལྷབ་
ལྷུབ་ཏུ་གཡོ་བཞིན་འདུག འདི་ནས་འགྲུལ་བཞུད་བྱེད་མཁན་རྟ་པ་
ཡོད་ཚད་བཞོན་རྟ་ནས་བབས་ཏེ་རྟ་འཁྲིད་འགྲོ་དགོས་པའི་ལུགས་སྲོལ་
152



ཡོད། གྲོང་ཚོ་ཡོལ་མཚམས་སུ་མཐའ་མཚམས་ཀྱི་འགག་སྒོར་སླེབས།
རི་མཚམས་ནས་ལྕགས་རི་མཐོན་པོ་ཞིག་ནར་རེར་སྣར་ཡོད་པའི་དཀྱིལ་དུ་
སྒོ་མོ་ཆེ་ཞིག་ཕྱེས་ཡོད་པ་དེའི་གཞོགས་རེར་མགོ་ལ་རྒྱ་གར་ཕྱིང་ཞྭ་སེར་པོ།
ལུས་ལ་སྣམ་བུའི་ཕྱུ་པ་ས་མདོག རྐང་པར་སྒ་ལོ་མཐིལ་བརྩེགས་ཅན་
བཅས་གྱོན་པའི་བོད་དམག་གཉིས་གསུམ་ཙམ་ལངས་ཏེ་ལྟ་སྲུང་བྱེད་ཀྱི་
འདུག་པ་དེ་ཚོའི་ལག་ཏུ་མཚོན་ཆ་དབྱིན་ཇི་ཁ་ལྡུམ་རེ་འཁྱེར། དམག་
མི་ཚོས་སྒོ་ཆེན་བརྒྱུད་ནས་འགྲོ་མཁན་རྟ་པ་དྲེལ་པ་རྣམས་ཀྱི་ཁུར་པོ་ཡོད་
ཚད་བསྔོགས་བཤེར་བྱེད་ཀྱི་འདུག ཁུར་པོའི་ནང་ནས་སྲོག་ཆགས་ཀྱི་
ལྤགས་ པ་ དང༌། གླ་རྩི། :|: གསེར་དངུལ་ ལས་ གྲུབ་ པའི་ དངོས་ པོ།
གསེར་དངུལ། བོད་དངུལ་ཊམ་ཀ་དཀར་པོ་དངུལ་སྲང་གང༌། ཞོ་ལྔ།
སྲང་ གསུམ་ སྒོར་མོ་ བཅས་འཁྱེར་རིགས་ གཞུང་ བཞེས་ བྱེད་ཀྱི་འདུག
ཟླ་ཕུན་སྒོ་འགྲམ་དུ་སླེབས་པ་དང་ཨམ་ཕྲག་ནས་སྐུ་ངོ་རྫོང་དཔོན་གྱི་ཐམ་
ག་བརྒྱབ་པའི་ཡི་གེ་ཞིག་བཏོན་ཏེ་དམག་མིར་སྤྲད་པ་དང་དམག་མིས་
བསྔོགས་བཤེར་མ་བྱས་པར་ལམ་སེང་འགག་སྒོ་ནས་བཏང་། འགག་སྒོ་
དོན་ཏེ་བྱེ་མ་ཕྲན་བུ་ཡོད་པའི་ལམ་ཞིག་བརྒྱུད་དེ་ཡུན་རིང་ཙམ་བསྐྱོད་
པས་ཤིང་ཟམ་ཞིག་དང་འཕྲད། ཤིང་ ཟམ་བསྒྲལ་མ་ཐག་མདུན་དུ་་
ཕྱོགས་གཉིས་རི་ཡིས་བསྐོར་བའི་ལུང་ཁུག་ཅིག་ནང་སྡོད་ཁང་ཆེ་ཆུང་སྣ་
ཚོགས་ཚགས་དམ་ཞིང་སྲང་ལམ་གུ་དོག་ལ་ཀྱག་ཀྱོག་མང་བའི་གྲོང་ཚོ་
ཞིག་ ཏུ་སླེབས་པ་དེ་ནི་གྲོ་མོ་རིན་ཆེན་སྒང་ཞེས་བྱ་བ་དེ་ཡིན། དེར་
འབྲུག་པའི་ཚོང་པ་མང་པོ་འདུག དྲེལ་པ་གསུམ་པོ་རྫ་ལེབ་ལར་ཁ་
གཏད་ནས་སྐྱོད་སྐབས་རིམ་བཞིན་ནགས་ཚལ་ཇེ་སྲབ་ཏུ་སོང་བ་དང༌།
ས་ཁད་ཀྱང་ཅུང་ཟད་ཇེ་མཐོར་སོང་སྟེ་ནག་ཐང་ཞིག་ཏུ་སླེབས། ལུང་
པ་དེའི་སྡོད་ཁང་ཤིང་དང་ས་རྡོའི་ཁང་པ་འདྲེས་མ་ཡིན་འདུག ཁོང་
གསུམ་འགྲུལ་པ་གཞན་དང་མཉམ་དུ་ཁང་ཆེན་གཅིག་གི་ནང་དུ་བསྡད།
153



བཟའ་བཏུང་ཚང་མ་གཡས་ཀྱི་ཐབ་ཚང་ཆེན་པོ་ནས་བླངས་ཆོག་རེད་
འདུག ཡུལ་འདིར་རྟ་དྲེལ་གྱི་གཟན་པ་རི་རྩྭ་རྣམས་སྡེབ་འགྱོགས་དང་།
ཆག་ཨ་ཤོམ་ཡང་སྡེབ་འཇལ་བྱེད་ཀྱི་འདུག དགོང་དྲོ་ཉི་མ་བཞུད་འགྲོ་
སྐབས་འགྲུལ་ཁང་ནང་འགྲུལ་པ་ཇེ་མང་དང༌། ཅ་ཅོའི་སྒྲ་ཇེ་ཆེར་སོང་
སྟེ་ ས་རུབ་མཚམས་འཁྲུག་ཆ་ཆེན་པོར་གྱུར། ཡར་འགྲོ་མར་འགྲོའི་
འགྲུལ་པ་ཚོས་ གཏམ་ གླེང་པའི་འུར་སྒྲའི་ཁྲོད་ ཁམས་ གླུ་ ལེན་ པ་དང༌།
པི་ཝང་དཀྲོལ་བའི་སྒྲ། བྲོ་འཁྲབ་པའི་རྡོག་སྒྲ་བཅས་ནམ་ཕྱེད་ཡོལ་རུང་
ད་དུང་འཇགས་རྒྱུ་མེད་པར་གནས་དེ་ནི་འབྱུང་པོའི་བྱ་ཚོགས་འཚོགས་པ་
དང་ཀུན་ནས་མཚུངས། ཁོ་ཚོ་གསུམ་མཚན་མོ་གཉིད་མེད་ཀྱང་ཉིན་
གཉིས་པའི་ཞོགས་པ་སྔ་ཙམ་ཐོན་ནས་རྫ་ལེབ་ལར་འཛེགས། ལ་དེར་ལ་
རྫས་ གསུམ་ བཞི་ ཙམ་འདུག་ལ་འཛེགས་རྒྱུའང་མང་ཙམ་འདུག་ ཀྱང༌།
བོད་ཐང་དུ་ལ་རྒྱག་སྐབས་དང་གཏན་ནས་མི་འདྲ་བར་དབུགས་སྙོམས་
ཞིང༌། མགོ་ཡང་མི་ན། ལ་རྩེར་སླེབས་ཏེ་རྒྱང་ལྟ་བྱེད་དུས་གྲོ་རྒྱུད་ཀྱི་
རི་བོ་རྣམས་ལྗོན་པའི་ནགས་ཀྱིས་ཁྱབ་པ་ལ་ན་བུན་སྲབ་མོ་འཁྲིགས་པས།
མཐིང་མདོག་ཅན་གྱི་ནམ་མཁའ་ལ་དར་བསང་དཀར་པོའི་ཡོལ་བ་བཏང་
བ་དང་འདྲ། ལ་རྩེར་སྟག་མའི་ཤིང་གིས་ཁེངས། རྩེ་མོ་ནས་ཐུར་ལ་
འཕྲེད་ལམ་ཕྲ་མོ་ཞིག་འདུག ཕན་ཚུན་རི་བོ་གཉིས་ཀྱི་འདབས་སུ་ཚང་
ཚིང་ལྗོན་ཤིང་སྟུག་ཅིང། རི་རྩེའི་རྒྱུགས་ཆུ་དེ་ནི་དར་གྱི་སྐུད་པ་དཀར་
པོ་ཞིག་རྒྱང་རིང་དུ་བསྲིངས་པ་ལྟ་བུ་ཞིག་ལས་མི་མངོན་པ། གཡང་
གཟར་ཅན་གྱི་འཕྲེད་ལམ་སྟེང་དུ་སྐྱོད་སྐབས་དངངས་འདར་ཤོར་ཏེ་ལུས་
ཀྱི་བ་སྤུ་ཡང་གྱེན་དུ་གཟེངས་དགོས་པ་ཞིག་སྣང་། འཕྲེད་ལམ་ཕྲ་མོ་
དེའི་སྟེང་དུ་ཟླ་ ཕུན་གྱི་ཁལ་དྲེལ་དང་ གྲོ་མོ་བའི་ཁལ་དྲེལ་ གདོང་ཐུག་
བརྒྱབ། གྲོ་མོའི་ཤོ་དྲེལ་རྐྱང་རྒོད་འདྲ་བ་གཉིས་ཀྱིས་དཔའ་རྒོད་དགྲ་ལ་
ཤོར་བ་ལྟར་ཆས་འོང༌། དེ་བྱིངས་དྲེལ་ལག་གསུམ་ཤོ་དྲེལ་གྱི་རྗེས་སུ་
154



མགོ་བོ་རི་ངོས་སུ་གཡོལ་ནས་ ཤར་རེར་བསྐྱོད་བྱུང༌། རྫོང་ནུབ་ཀྱི་ཤོ་
དྲེལ་གཡང་ཕྱོགས་སུ་མི་འགྲོ་ཀ་མེད་བྱུང༌། ཟླ་ཕུན་ཧ་ལས་ཏེ་“བདག་
ཚོའི་ཤོ་དྲེལ་ལམ་ལ་གྱོང་པོ་ཡོད་བསམ་བྱུང་ཡང་། དེ་རིང་དེ་ལས་ཞེད་
པ་ མཐོང་ རྒྱུ་ འདུག་ ཨ་ ཙི་ ཙི” ཞེས་ སྨྲས་ ཏེ་ བལྟས་ ནས་ བསྡད།
འཕྲེད་ལམ་ཕྲ་མོ་འདིའི་ཐོག་དྲེལ་སོ་སོ་ཕན་ཚུན་ཐུག་ཐུག་རེག་རེག་ཆེར་
མེད་པར་སོ་སོའི་ལམ་དུ་སོང་བས་ཟླ་ཕུན་སེམས་ནང་གི་རྡོག་ཁྲེས་གཞི་
ནས་བབས་ཏེ་དབུགས་རིང་ཞིག་བཏང༌། དེ་ནུབ་གནས་ཚང་དུ་འབྱོར་
བ་དང་ངོ་ཤེས་དྲེལ་པ་གཞན་དང་དེའི་སྐོར་གླེང་མོལ་བྱས་པས་ཟླ་ཕུན་
གྱིས་གྲོ་མོ་བའི་ཁལ་དྲེལ་ཚོའི་ལམ་འཕྲང་འགྲིམས་སྐབས་ཀྱི་བྱང་ཚད་འདི་
ལྟ་བུ་ཡོང་དགོས་དོན་གང་ཡིན་གསལ་པོ་རྟོགས། སྤྱིར་ན་གྲོ་མོ་བ་མང་
ཆེ་བར་རང་རང་འཁོས་དཔག་ལ་གཞིགས་པའི་དྲེལ་ལག་རེ་གཉིས་ཡོད་པ་
དེ་ཚོ་རྒྱུན་གཏན་ནས་ཀོ་སྦུག་དང་ཕག་རི།་སྒང་ཐོག་ནས་ཕག་རི་བར་
བདལ་འདྲེན་གྱིས་ལྟོ་གོས་འཚོལ་གྱི་ཡོད། ཁོ་ཚོའི་ཁལ་དྲེལ་དང་དྲེལ་པ་
ཚོ་རྒྱུ་ཐང་འགྲིམས་དགོས་ན་ལམ་གྱི་གནས་ཚུལ་སྦར་མཐིལ་ནང་བལྟས་པ་
ནང་བཞིན་གསལ་ཐིང་ཐིང་རེད། དེ་ཚོར་བོད་ཐང་ཁོ་ན་འགྲིམ་མཁན་
གྱི་དྲེལ་པ་ཟླ་ཕུན་ལྟ་བུས་འགྲན་ཟླ་ག་ལ་ཐུབ།་ ་་ ་ ། ཁོ་
1:|: སང་ ཉིན་ ཐུར་ ལམ་ ཁོ་ ན་ འགྲིམ་ ནས་ རོང་ གླིང་ ཆུ་ ཁར་ སླེབས།
ལུང་ པ་དེ་ནི་རི་ གཉིས་བར་དུ་ཆགས་ཤིང༌། 1:|: གཞོགས་ གཡས་ གཡོན་
གཉིས་སུ་ཤིང་ཁང་བཅུ་ཕྲག་སྟར་དུ་བསྒྲིགས་པ་དེ་ཚོའི་འོག་ཁང་ཚང་མ་
ཟ་ཁང་། ཆང་ཁང༌། ཙག་ཙིག་ཚོང་ཁང་རེད་འདུག་ཡུལ་འདིའི་
མི་རྣམས་སྐད་རིགས་གཉིས་གསུམ་ཙམ་ཤེས། ཁོ་ཚོས་པཱ་རས་ཀྱི་སྐད་
རྒྱག་དུས་ཟླ་ཕུན་གྱི་སྣང་བར་མི་དེ་ཚོ་སྨྲ་བ་འདི་འདྲའི་བདེ་བ་ལ་ཨང་།
སྐད་ཆ་ཤོད་དུས་སྐད་གདངས་མཐོ་ལ་བརྗོད་པ་ཤིན་ཏུ་མགྱོགས་པ། ལྟ་
གིན་ལྟ་གིན་ཧ་ལས། ཡུལ་དེར་ཚ་བ་ཆེ་བས་དྲེལ་པ་གསུམ་པོའི་ལུས་
155



སྟེང་གི་གྱོན་པའང་ལྗིད་དུ་སོང་བ་དང་ལུས་ནས་རྔུལ་ཆུའི་དྲི་ངན་བྲོ།
དེ་ནས་བསྐྱོད་བསྐྱོད་པ་ན་ལྕགས་ཟམ་ཚོན་རྩི་དམར་པོ་བྱུགས་པ་ཞིག་
འཕྲད་པ་དེ་ནི་ཡུལ་འདིའི་བཀོད་པའི་རྒྱུན་ལྟ་བུར་གྱུར། ལམ་གཡས་
གཡོན་གྱི་རི་ཀླུང་ཀུན་ ཏུ་ ཤིང་ནགས་བར་མཚམས་མེད་ཅིང་། ཤིང་
གསེབ་ཏུ་སྤྲེའུ་མང་པོ་ཕར་མཆོངས་ཚུར་མཆོངས་བྱེད་ཅིང་འདུག སྤུ་
མདོག་ཚོན་རིས་སྣ་ཚོགས་ལྡན་པའི་བྱིའུའི་ཚོགས་ཤིང་སྟེང་དུ་བབས་ནས་
སྐད་སྙན་ལྷང་ལྷང་སྒྲོག ཁོ་ཚོ་གསུམ་ནི་འདྲེན་བྱེད་ཟུང་གིས་བལྟས་མི་
ཚར་བ་དང༌། ཐོས་འཛིན་ལམ་གྱིས་ཉན་མ་ཚར་བའི་ངང་དུ་འདས།
ལམ་གྱི་ས་འགག་སོ་སོར་ཇ་མངར་མོ་དང༌། ཁ་ཟས། ཆང་སོགས་
འཚོང་མཁན་སྟབས་བདེའི་ཟ་ཁང་འདུག་པས་ལྷག་པས་དེ་ཚོ་འཕྲད་རིམ་
བཞིན་ཟ་རྐྱང་འཐུང་རྐྱང་བྱས། ཟླ་ཕུན་གྱིས་ཁོ་ལ་“ ད་ཟ་ཚོད་འཐུང་
ཚོད་ ཕྲན་བུ་མ་བྱས་ན་ལམ་ལ་འཁྱོལ་མི་ ཡོང་”ཞེས་བཤད་པར་ ཁོས་
“དཀའ་ལས་འདི་འདྲ་རྒྱག་དགོས་པ་ནི་ལྟོ་གྲོད་པ་གང་གི་དོན་རེད། དེ་
ལ་བཀྲེན་པོ་བྱས་ན་རང་སྡུག་རང་གིས་ཉོས་པ་རང་མ་རེད་པས་”ཞེས་
བཤད། ཟླ་ ཕུན་གྱིས་ཁོ་ལ་ཁྲོ་ཚུགས་ སུ་ བལྟས་ཏེ་ “ཁྱོད་ཀྱི་བསམ་བློ་
གཏོང་སྟངས་འདི་ཧ་ཅང་ཐ་ཤལ་རེད། རང་གཅིག་པུ་ལས་ཕ་མ་སྤུན་
མཆེད་བསམ་རྒྱུ་མེད་པ་དུད་འགྲོ་དང་ཁྱེད་ཅི་ཡོད་”ཅེས་བཤད་པར་ལྷག་
པས་ཁྲེལ་བགད་བྱེད་པ་ལས་ལན་མ་བསློགས། དེ་ནས་ཁོང་གསུམ་པོ་
གཏམ་ཅི་ཡང་མི་སྨྲ་བར་ལམ་དུ་ཞུགས། ཉི་མ་ནུབ་རི་དང༌ཐག་རྒྱང་
གང་ཙམ་ཡོད་པའི་སྐབས་སུ་ཁོང་གསུམ་པོ་ཙོང་ཐ་སྤོག་ཏུ་སླེབས། དུད་
ཚང་བརྒྱ་སྐོར་ཡོད་པའི་ཡུལ་དེ་རི་བོའི་སྨད་ཆར་གནས་འདུག ཁོང་
གསུམ་པོ་གྲོང་གི་མཐའ་ནས་འགྲོ་དུས་ཁྱིམ་ཚང་གི་སྒོ་རའི་ནང་ཕྱོགས་
བཞིར་རྒྱུག་པ་ཕྲ་མོ་རིང་པོ་བཞི་བཙུགས་ པའི་སྟེང༌ཤིང་ སྒོམ་ཆེན་པོ་
བཀལ་ཡོད་པ་དང་དེའི་མདུན་དུ་སྨྱུག་མའི་སྐས་འཛེགས་ཞེང་ཆུང་ཞིག་
156



བཙུགས་ཡོད་པ་དེའི་ཐོག་ཁྱིམ་བྱ་ཡར་འཛེགས་མར་བབས་བྱེད་བཞིན་
ཡོད་པ་མཐོང་ཞིང༌། ཟླ་ཕུན་གྱི་སེམས་ སུ་ ཚང་མཐོ་སར་བཀལ་བ་་་
འདིར་བལྟས་ན་ཕལ་ཆེར་ཡུལ་འདིར་ཁྱི་སྤྱང་དང་སྦྲུལ་གྱི་གནོད་པ་སྣང་
པོ་ཡོད་བཟོ་འདུག་སྙམ། ལ་དེ་མར་བབས་རྗེས་ལམ་སེང་ལ་ཆེན་ཞིག་
བརྒྱབ་ནས་ཁོང་གསུམ་པོ་སྤོས་གདོང་དུ་འབྱོར། དེར་རྒྱ་གར་གྱི་འགག་
སྒོ་འདུག་པས་སྲུང་དམག་ཚོས་བོད་ཕྱོགས་སུ་འགྲོ་མིར་ཞིབ་བཤེར་ནན་པོ་
བྱས་པ་ལས་རྒྱ་གར་ཕྱོགས་སུ་འགྲོ་མིར་དེ་ཙམ་ཞིབ་བཤེར་མི་བྱེད། ཟླ་
ཕུན་ཁོ་ཚོ་འགག་སྒོ་གྲོལ་ཏེ་ཨ་ར་ཀ་རའི་གྲོང་དུ་འབྱོར་ཏེ་ཁྲོམ་གཞུང་དུ་
དྲེལ་རྣམས་དེད་བཞིན་པའི་སྐབས་སུ་གློ་བུར་དུ་ཚོས་གཞི་སྔོ་དཀར་ཅན་
གྱི་ལྕགས་སྒྲོམ་ཆེན་པོ་ཞིག་གི་འོག་ཏུ་འཁོར་ལོ་བཞི་ལྡན་པའི་དངོས་པོ་
བརྗིད་རྔམས་ལྡན་པ་ཞིག་འུར་སྒྲ་གྲགས་པ་དང་ཆབས་ཅིག་མདུན་དུ་
རྒྱུགས་བྱུང་བས་དྲེལ་རྣམས་འདྲོགས་ཏེ་ས་མཆོངས་གནམ་མཆོངས་བྱེད།
དྲེལ་པ་གསུམ་པོ་ཕར་རྒྱུགས་ཚུར་རྒྱུགས་བྱས་ཏེ་ཁལ་དྲེལ་རུབ་ཐབས་བྱས་
ཀྱང་ཕན་མ་ཐོགས་པར་དྲེལ་ཚང་མ་ཁ་འཐོར་དགུ་ཐོར་གྱུར། ལྕགས་
སྒྲོམ་ཆེན་པོ་དེ་ཐལ་རྡུལ་འཚུབ་བཞིན་རྒྱང་རིང་དུ་སོང་བ་དང་གཞི་ནས་
ཁལ་དྲེལ་རུབ་ཐུབ་ཙམ་བྱུང་། དྲེལ་པ་གསུམ་པོའི་དཔྲལ་བ་ནས་རྡུལ་
ཆུ་འཛགས་པ་དང་དབུགས་ཧལ་བཞིན་མུ་མཐུད་ཁལ་དྲེལ་དེད་ནས་དེ་
ནུབ་ཀ་ལོན་སྦུག་ཏུ་འབྱོར་ཙམ་བྱུང་། རི་བོ་ནར་མོ་སྒོར་དབྱིབས་ཅན་
གྱི་སྒལ་སྟེང་དུ་ཆགས་པའི་ལུང་པ་ཀ་ལོན་སྦུག་ཅེས་བྱ་བ་དེ་དྲེལ་པ་གསུམ་
པོས་ ད་ ཕན་ མཐོང་བའི་ལུང་ པའི་ནང་གི་འཁྲུག་ཆ་ཆེ་ ཤོས་ ཤིག་ ཡིན།
གྲོང་ཁྱེར་ནང་གི་འགྲོ་ལམ་རྣམས་ངོས་འཇམ་ཞིང་ས་རྡུལ་གྱི་གཡའ་ཙམ་
མེད་པའི་སྟེང་དུ་རླངས་འཁོར་དང་གླང་སྒ་རིལ་ཕར་འགྲོ་ཚུར་འགྲོ་བྱེད།
ཟླ་ཕུན་གྱིས་སྟོབས་ཤུགས་ཆེ་བའི་ལྕགས་སྒྲོམ་ཆེན་པོ་འདི་མཐོང་མ་ཐག་
ཁ་ས་དྲེལ་འདྲོགས་པའི་གནས་ཚུལ་ཡིད་ལ་ལྷང་ངེར་འཆར་ཏེ་དངངས་
157



འདར་ཞིག་ཤོར། བསྐྱར་དུ་ཞིབ་པར་བལྟས་པས་ལྕགས་སྒྲོམ་གྱི་ཕྱོགས་
བཞིར་ཤེལ་ཁྲ་བསྒར་ཡོད་པ་དང་དེའི་ནང་མི་མང་པོ་ལྷོད་པོར་བསྡད་
ཡོད། འོག་གི་འཁོར་ལོ་བཞི་པོ་འཁོར་ཏེ་ལྕགས་སྒྲོམ་མྱུར་པོར་མདུན་དུ་
བསྐྱོད་པ་དང་ལམ་བུ་ཀྱག་ཀྱོག་འཕྲད་དུས་ཏོ་ཏོ་... ཞེས་པའི་སྒྲ་་་
སྒྲོགས་ཏེ་ ཕར་གཡོལ་ཚུར་གཡོལ་ གྱིས་ མདུན་དུ་ཤར་རེར་བསྐྱོད་པ་དེ་
མཐོང་དུས་སྤྱང་གྲུང་དོད་པའི་སེམས་ཅན་ཆེན་པོ་འདི་འདྲ་ཞིག་མཐོང་
སོང་སྙམ་སྟེ་ཁ་ནས་“ ཨ་ཡ་མཚན། སེམས་ཅན་འདི་འདྲའི་ངོ་མཚར་ཆེ་
བ་ལ་ཨང”ཞེས་བཤད་ཤོར། འགྲམ་དུ་ཡོད་པའི་ཚེ་རིང་གིས་ “ སེམས་
ཅན་ཆེན་པོ་འདི་འདྲ་གྲོང་གི་དཀྱིལ་དུ་རྒྱུགས་ཡོང༌། ཨ་མ་མ།” ཁོ་ཚོ་
གསུམ་ཀ་ལྟད་མོ་ཆེ་ཐག་ཆོད་དེ་དེ་ནུབ་བལ་ཡང་རྩིས་སྤྲོད་མ་ཐུབ་པར་ཆ་
རྒྱུས་རྩ་བ་ནས་མེད་པའི་གྲོང་ཁྱེར་དེའི་ནང་ཕར་ལྟ་ཚུར་ལྟ་བྱས་ཏེ་མདུན་
དུ་བསྐྱོད་བཞིན་པའི་སྐབས་ལམ་ཟུར་ཞིག་ནས་བོད་ཆས་སྤྲས་པའི་གྲོང་མི་
ཞིག་འཕྲད་པ་དང་ཟླ་ཕུན་གྱིས་མགྱོགས་པར་དེའི་འགྲམ་དུ་ཕྱིན་ཏེ་“ཨ་
ཇོ་ལགས། བདག་ཚོ་ལུང་པ་འདིའི་ནང་ཡོང་བ་ཐེངས་དང་པོ་ཡིན།
ཁྱོད་ཀྱིས་བདག་ཚོ་གནས་ཚང་ཅིག་ལ་བསྐྱལ་རོགས་གནང”ཞེས་བཤད་
པས་མི་དེས་བསམ་བློ་ཡུད་ཙམ་བཏང་སྟེ་“ཁྱེད་ཚོ་ང་དང་མཉམ་དུ་ཤོག་
དང་”ཞེས་བཤད་དེ་མི་དེས་ལམ་སྣེ་ཁྲིད་ནས་དྲེལ་པ་གསུམ་པོ་རྡོ་སེ་མལ་
ལེའི་རྒྱུད་དུ་འཁྲིད་དེ་གནས་ཚང་གཡར་རོགས་བྱས་ནས་ཟླ་ཕུན་ལ་ལྟ་
བཞིན་“ང་ཡང་འདིར་སྡོད་ཀྱི་ཡོད། སང་གནངས་ཁྱོད་ཚོར་རོགས་ག་
རེ་བྱེད་དགོས་ཀྱང་ང་ལ་ལབ་ཤོག་” ཅེས་བཤད་པས་ཟླ་ཕུན་གྱིས་ “ ཨ་ཇོ་
ལགས། ཐུགས་རྗེ་ཆེ་” ཞེས་བཤད་པ་དང་མི་དེ་སྲང་ལམ་ཞིག་ནང་
འཛུལ། དྲེལ་པ་གསུམ་པོར་གནས་ཚང་ནས་རོགས་བྱས་ཏེ་རྩྭ་ཆག་ཉོས།
ཁལ་ཕབ་སྟེ་དྲེལ་ལ་རྩྭ་སྟེར་ཚར་མཚམས་སུ་ས་རུབ། དྲེལ་པ་གསུམ་པོ་
གནས་ཚང་གི་སྒོར་འཛུལ་ཏེ་ལྟོ་ཆས་བཟོ་བའི་སྐབས་སུ་གནམ་པང་སྟེང་
158



དུ་འཕྱང་འཕྲུལ་དུ་བཀལ་བའི་ཤེལ་གྱི་གོང་བུ་ཆུང་ཆུང་དེ་ནས་ཉི་མའི་
འོད་སྣང་ལྟར་འཚེར་ཏེ་ཁང་ཆུང་འདི་ཉིད་ཉིན་མོ་ལས་ཀྱང་གསལ་བར་
གྱུར་ཅིང་། ཤེལ་གྱི་གོང་བུའི་མཐའ་རུ་སྦྲང་ཆུང་བབས་པ་དེ་དག་མ་
བསྲེག་པར་རང་རང་ཅི་དགར་རྒྱུ་བའི་ཚུལ་དེར་ཟླ་ཕུན་ཡ་མཚན་ཆེན་པོ་
སྐྱེས་ཏེ་རེ་ཞིག་ཁ་སྐོམ་གྲོད་པ་ལྟོགས་པའི་སྣང་བ་ཡང་ཡལ་ཏེ་མིག་ཅེ་རེར་
དེར་བལྟས་ནས་བསྡད། ལྷག་པས་“ ཨ་ཇོ། ལྟོ་ཟོ། ལྐུགས་པས་ལྷ་
མཐོང་བ་ནང་ལྟར་བྱས་ན་མི་ཚོས་མཐོང་ཆུང་བྱས་ཡོང་”ཞེས་བཤད་པས་
གཞི་ནས་ཕོར་པ་ཚུར་བླངས་ཏེ་ལྟོ་བཟས། དེ་ཉིན་མཚན་མོ་དྲེལ་པ་
གསུམ་པོ་གཉིད་ལ་ཤོར་ཏེ་དྲེལ་ལ་མཚན་ལྟོ་ཡང་སྟེར་རྒྱུ་མ་བྱུང༌། སང་
ཉིན་ཉི་མ་ཤར་མ་ཐག་ཟླ་ཕུན་གྱིས་ཁ་ས་འཕྲད་པའི་ཨ་ཇོ་དེ་འཚོལ་བར་
སོང་། ཨ་ཇོས་བརྫང་ཐོར་གཟིགས་ཏེ་“བལ་འདི་ཚོང་པ་ཀོ་ར་མོན་གྱི་
སྒོ་འགྲམ་དུ་རྩིས་སྤྲོད་རྒྱུ་རེད་འདུག ཁྱེད་ཚོ་དྲེལ་ལ་བལ་བཀལ་ཏེ་ང་
དང་མཉམ་དུ་ཤོག་ཨཱ་”ཞེས་བཤད་ནས་ཁོང་གིས་ལམ་རྒྱུས་བྱས་ཏེ་ཁོང་
ཚོ་ཁང་པ་ཆེན་པོ་ཞིག་གི་མདུན་དུ་འཁྲིད། སྒོ་འགྲམ་དུ་དྲེལ་པ་ཚོ་སྒུག་
བཅུག ཨ་ཇོ་ཁོང་སྦུག་ཏུ་ཕེབས་ཏེ་ཡུད་ཙམ་ལས་མི་འགོར་བར་རྒྱ་གར་
བ་ཞིག་དང་མཉམ་དུ་ཕྱིར་ཕེབས། བལ་རྣམས་བརྫང་ཐོ་གཞིར་བཞག་
འདེགས་འགྱོགས་རྩིས་ལེན་ཚར་རྗེས་རྒྱ་གར་བ་དེས་རྒྱ་གར་སྐད་བརྒྱབ་སྟེ་
ཨ་ཇོ་དེ་ལ་སྐད་ཆ་བཤད་སོང་བས་ཨ་ཇོ་ཁོང་གིས་ཟླ་ཕུན་ལ་“བལ་འདི་
དག་སྦུག་ཏུ་དབོར་དགོས་ཟེར་གྱིས་”ཞེས་བཤད་པ་ལྟར་ཁོ་ཚོ་གསུམ་གྱིས་
རྔུལ་ཆུ་ཕྲུམ་ཕྲུམ་ངང་བལ་དེ་སྦུག་ཏུ་དབོར། སྦུག་གི་སྒོ་འགྲམ་དུ་ལས་
མི་ཉི་ཤུ་རྩ་གྲངས་ཤིག་གིས་བོད་ནས་འབྱོར་བའི་བལ་དོ་རྣམས་བཤིགས་
ཏེ་གད་བདར་སྐམ་གསེད་གཏོང་བ་དང་། ཁང་ཆེན་གྱི་དཀྱིལ་དུ་གཙང་
བཀྲུས་ཟིན་པའི་བལ་དཀར་པོ་སྲིན་བལ་འདྲ་བ་རྣམས་འཕྲུལ་འཁོར་ཆེན་
པོས་གནོན་བཙིར་བྱེད་བཞིན་ག་བུར་བླུགས་ནས་ལྗིད་ཚད་ཤེར་ལྔ་བརྒྱ་
159



དྲུག་བརྒྱ་ཙམ་ལོན་པའི་བལ་དོ་རྩྭ་རས་ཀྱིས་བཏུམས་ཏེ་ལྕགས་ཤན་གྱིས་
སྡོམ་བཞིན་འདུག ཁོ་ཚོ་གསུམ་བལ་དོ་རྩིས་སྤྲོད་ཟིན་ནས་གནས་ཚང་
དུ་ལོག དྲེལ་རྣམས་གདང་ལ་བཏགས། དྲེལ་གཡོག་ཚར་ནས་གནས་
ཁང་ཤིང་ཁང་ཆེན་པོ་དེའི་ནང་འཛུལ། ཤིང་ཁང་གི་མཐའ་རུ་འདམ་
རྫབ་ཀྱིས་ཁེངས། དེའི་དཀྱིལ་དུ་ཤ་རྒྱགས་ལ་གཟུགས་ཕུང་དང་རྣ་བ་ཧ་
ཅང་ཆེ་བའི་ཕག་པ་འགའ་སྐྱིད་ཉལ་བརྒྱབ་སྟེ་བསྡད་འདུག སྐད་ཅིག་
ཙམ་ཡང་སྡོད་ཚུགས་མེད་པའི་ར་རྒན་དེ་ཚོས་འགྲུལ་པའི་ལྟོ་སྣོད་བསྔོགས་
ཏེ་ལྟོགས་ཡུལ་བརྒྱབ། དྲེལ་གྱི་གཡས་གཡོན་དུ་ཁྱིམ་བྱ་མང་པོས་བཏང་
མ་ཐག་པའི་རྟ་སྦྱངས་བསིལ་ཏེ་དེའི་དཀྱིལ་ནས་ཟས་བསྒྲུགས། ཅོག་
ཙེའི་སྟེང་དུ་ཇ་ཆང་དང་ཟས་རིགས་ཐོར་བ་དག་ལ་སྦྲང་ནག་འཁོར་ཏེ་
རས་ནག་པོ་ལྷེབ་ཙམ་ཞིག་བཏིང་པ་དང་མཚུངས། དགོང་མོ་འགྲུལ་པ་
ཚང་མ་ཤིང་ཁང་ཆེན་པོའི་ནང་འཛོམས་ནས་ལ་ལས་ཤིང་ལ་རག་ ཤན་
བཏང་བའི་ཆང་སྣོད་ནང་སྨྱུག་སྟོང་རེ་བླུགས་ནས་སྨྱུག་ཁར་འཇིབ་ཏེ་ཆང་
འཐུང་། འགའ་ཤས་འབྲས་དང་སྲན་ཆུང་ཚོད་ མའི་དགོང་ ཟས་ ཟ།
འགའ་ཤས་ཚོང་གི་སྐོར་གཏམ་གླེང་བྱེད། འགའ་ཤས་ཟོན་ཕན་བཏང་
སྟེ་རྩིས་བརྒྱབ་བཞིན་འདུག ཞོགས་པ་སྔ་པོ་ནས་རྒྱ་གར་བ་མགོ་བོའི་ལ་
ཐོད་སྟེང་ལྕགས་སྒམ་འཁྱེར་བ་ཞིག་གནས་ཚང་གི་སྒོ་རྩར་ཡོང་སྟེ་ལྕགས་
སྒམ་ནང་ནས་བག་ལེབ་འདྲ་མིན་བཏོན་ནས་འགྲུལ་པ་རྣམས་ལ་ཨུ་ཚུགས་
ཀྱིས་ཉོ་དགོས་ཞེས་བཤད། ལྷག་པས་ཨམ་ཕྲག་སྔོག་ཙམ་སྔོག་ཙམ་བྱས་
རུང་ཁོའི་ལུས་ཐོག་དངུལ་སྐར་མ་གང་འདོན་རྒྱུ་མེད། ཟླ་ཕུན་གྱིས་དེ་
ཤེས་ཏེ་དངུལ་བཏོན་ནས་བག་ལེབ་མང་ཙམ་ཉོས། རོགས་རམ་གནང་
མཁན་ཨ་ ཇོ་ལགས་ཀྱང་ཚུར་བོས་ཏེ་ཁོ་ཚོ་བཞི་པོས་ཞོགས་ཟས་བཟས།
ཨ་ཇོ་ལགས་ཀྱིས་“ང་འདིར་རས་ཆ་ཉོ་བྱེད་ཀྱི་ལག་ཁྱེར་བསྒྲུགས་ཏེ་ཟླ་བ་
གཉིས་ལྷག་སོང་”ཞེས་བཤད། ཟླ་ཕུན་གྱིས་“རས་ཆ་ཉོ་བ་ལ་ཡང་ལག་
160



ཁྱེར་དགོས་ཀྱི་རེད་པས་”ཞེས་དྲིས་པར་ཨ་ཇོ་ལགས་ཀྱིས་དབུགས་རིང་
ཞིག་བཏང་ནས་“ས་ཆ་འདི་ནི་དམིགས་བསལ་བཙུགས་པའི་བོད་འགྲོའི་
རས་ཆ་ཚོང་ཡུལ་རེད། དེའི་གོང་ཚད་ཁྲོམ་ར་ལས་ཁེ་བ་ཡོད། ཡིན་
ནའི་ལག་ཁྱེར་སྤྲོད་མཁན་ཁོས་འབུལ་བ་ཆེ་ཆུང་ལ་བལྟས་ཏེ་སྤྲོད་པ་ལས་
དྲང་པོ་གཏན་ནས་བྱེད་ཀྱི་མི་འདུག ཡཱ། དེ་རིང་ང་ཚོ་ཁྲོམ་ལ་འགྲོ་”
ཞེས་བཤད་པས་ཁོང་གསུམ་ པོས་མོས་མཐུན་བྱས་ཏེ་ ཨ་ ཇོ་ལགས་དང་
མཉམ་དུ་ཀ་ལོན་སྦུག་གི་ཁྲོམ་གཞུང་དུ་བསྐྱོད། རི་གྲོང་འདིར་ལམ་
འཇམ་པོ་སྟེང་འོག་གཉིས་ཡོད་པ་ལ་དེ་གཉིས་ཀྱི་གཡས་གཡོན་དུ་ཨར་
འདམ་ལས་གྲུབ་པའི་ཁང་པ་བཞི་ཐོག་དང་ལྔ་ཐོག་ཅན་འདུག་ལ། ཤིང་
ཁང་ཡང་མང་པོ་འདུག སྟེང་ཤོད་ཁང་པའི་བར་ལ་རྡོ་སྐས་བཙུགས་
ཡོད་པ་དེ་ཚོའི་སྟེང་དུ་མི་མང་པོ་ཡར་འཛེགས་མར་འབབ་བྱེད་ཀྱི་འདུག
ཁང་པ་དེ་དག་རྒྱབ་མདུན་ཚང་མ་བོད་འགྲོའི་ཚོང་ཟོག་སྣ་ཚོགས་བཏོན་
པའི་ཚོང་ཁང་ཤ་སྟག་རེད་འདུག་པས་ཚོང་ཁང་གི་སྒོ་བྱང་སྟེང་ཧིན་བོད་
ཤན་སྦྱར་གྱི་ཡི་གེ་བྲིས་འདུག ཨ་ཇོ་ལགས་ཀྱིས་ཁོ་གསུམ་པོ་ཨར་འདམ་
ལས་གྲུབ་པའི་ཁང་ཆེན་ཞིག་གི་ནང་དུ་ཁྲིད་ནས་ “ངས་ད་གིན་བཤད་
པའི་རས་ཆ་ཚོང་ཁང་འདི་རེད། ཉིས་ཐོག་ལ་ལག་ཁྱེར་ཞུ་སའི་གཞུང་
ལས་ཁང་རེད”ཅེས་དང༌། ཁོང་གིས་ཡི་གེ་བྲིས་པའི་བྱང་བུ་ཞིག་བསྟན་
ནས། “འདི་རས་ཆ་ཉོ་རྒྱུའི་ལག་ཁྱེར་སྤྲོད་གཏན་འཁེལ་བའི་མི་རྣམས་
ཀྱི་མིང་ཐོ་རེད་”ཅེས་འགྲེལ་བཤད་བྱས། ཁང་ཆེན་གྱི་ཟུར་ཞིག་ཏུ་ཤིང་
གི་སྟེགས་བུའི་ཐོག་རས་གདན་དཀར་པོ་གྲུ་བཞི་ཆེན་པོ་ཞིག་བཏིང་པའི་
སྟེང་དུ་ཀ་ཡིན་ཞིག་ཡི་གེ་འབྲི་བཞིན་འདུག ཁོའི་གཞོགས་སུ་རས་ཆ་སྣ་
ཚོགས་བརྩེགས་ནས་བཞག་ཡོད་པའི་མདུན་དུ་བོད་རིགས་ཚོང་པ་མི་བཞི་
ཙམ་གྱིས་རས་དོ་པོར་བརྒྱབ་ནས་རྩྭ་རས་ཀྱིས་བཏུམས་ཏེ་འཚེམས་པ་དང་
ཚར་རིམ་བཞིན་རྒྱ་གར་བ་གཉིས་ཀྱིས་དོ་པོར་ལྕགས་ཤན་བརྒྱབ། ཁང་
161



ཆེན་གྱི་སྦུག་ནས་ལས་མི་གཅིག་གིས་རས་ཆ་སྣ་ཚོགས་ཕྱི་ལ་དབོར་བ་དང་།
ཕྱི་ནས་ཚོང་པ་ཁག་ཅིག་ནང་དུ་འཛུལ་ཡོང་སྟེ་ཤིང་བྱང་སྟེང་རང་གི་མིང་
ཐོན་ཡོད་མེད་ལ་ལྟ་བ་བཅས་ཁང་ཆེན་འདིའི་ནང་ཟིང་ཟིང་ལོང་ལོང་གི་
རྣམ་པས་ཁེངས། ཟླ་ཕུན་ཁོ་ཚོ་ཁང་ཆེན་གྱི་སྒོ་ནས་ཐོན་ཏེ་ཁྲོམ་གཞུང་
ཐོག་ལྟ་བཞིན་པའི་སྐབས་སུ་ཚོང་ཁང་ཞིག་གི་ནང་ནས་ “ ཨ་ ཇོ་ལགས།
ཅ་ལག་ཉོ་དགོས་ན་འདི་རུ་ཤོག་”ཞེས་བོས་བྱུང་བས་ཟླ་ཕུན་གྱིས་ཕར་ལྟ་
དུས་རྒྱ་གར་བ་ཞིག་ཡིན་པ་མཐོང༌། – ཁོས་བོད་སྐད་སྒྲ་དག་པོ་འདི་འདྲ་
བརྒྱབ་པ་ལ་ཡ་མཚན་ཆེན་པོ་སྐྱེ་ནས་ཁོའི་ཕྱོགས་སུ་ཅེ་རེར་བལྟས། ཨ་
ཇོ་ལགས་ཀྱིས་“འདི་ལ་ཧ་ལས་རྒྱུ་ཅི་ཡོད། ཀ་ལོན་སྦུག་གི་རྒྱ་གར་ཚོང་
པ་མང་ཆེ་བས་ཚོང་གི་སྐོར་སྟབས་བདེའི་བོད་སྐད་ཤེས་ཀྱི་རེད།”ཅེས་སྨྲ་
བཞིན་མུ་མཐུད་ཁྲོམ་དུ་བསྐྱོད། ཚོང་ཁང་ནང་གི་ཚོང་པ་དང༌། ཁྲོམ་
ལམ་སྟེང་སྐྱོད་མཁན་མི་དེ་ཚོ་གཟུགས་སྟོབས་ཆེ་ཞིང་། །ཤ་མདོག་ནག་
པ། སྣ་གཟེངས་མཐོ་བ། མིག་ཆེ་བ། སྐྱེས་པ་རྣམས་ཀྱི་ངོ་གདོང་
ཐམས་ཅད་རྒྱུ་དང་རྨ་རས་ཁེངས་ཤིང༌། འགའ་ཤས་ཀྱི་རྣ་ཅོག་གི་རྩེ་མོ་
དང་། ལག་པའི་རྒྱབ་ལོགས། ལག་ཡུ་བཅས་ལ་སྤུ་སྐྱེས་ནས་སྤྲེའུ་དང་
འདྲ། མི་དེ་ཚོའི་ མགོ་ ལ་ འགའ་ ཤས་ ལ་ ཐོད་ སེར་ པོ་ དཀྲིས་ ཤིང་།
འགའ་ ཤས་ ཞྭ་མོ་སྒོར་སྒོར་གྱོན་པ། སྟོད་ཐུང་ཀྱི་གོང་བ་དམའ་ལ་་
འཛབ་རིང་བ། སྨད་ལ་རས་དཀར་སྲབ་མོ་དཀྲིས་ཏེ་རས་དཀར་གྱི་སྣེ་
མོ་བརླ་ཤའི་བར་ནས་འཐེན་ཏེ་རྒྱབ་ལ་མདུད་པ་བརྒྱབ་པ། རྐང་པར་
ཀོ་ལྷམ་སྲབ་མོ་ཡུ་ཐུང་ཅན་གྱོན་འདུག བུད་མེད་རྣམས་ནི་སྐྲ་མཚམས་
དཔྲལ་བའི་དཀྱིལ་ནས་ཕྱེ་བ་ལ་སྨིན་མཚམས་སྟེང་དུ་མཚལ་དམར་བྱུགས།
རྫི་མ་རིང་བའི་མིག་གི་འོག་པགས་སྟེང་ནག་རིས་ཕྲ་མོ་རེ་བྲིས། རྣ་ཤལ་
དང་སྣ་བའི་ཟུར་གྱི་ཕྲུམ་རུས་ལ་ཨི་ཁུང་བཏབ་སྟེ་དེའི་སྟེང་གསེར་དང་
རིག་གི་རྣ་རྒྱན་སྒོར་མོ་དང༌། ། འཕྱང་འཕྲུལ་ཅན་བཏགས། སྣ་གཤོག་
162



དང་སྣའི་ཀ་བ་ལའང་ཨི་ཁུང་བཏབ་སྟེ་རྒྱན་ཆ་བཏགས། ལུས་ཀྱི་སྟོད་
སྨད་ཡོངས་ སུ་ སེང་རས་སེར་པོ་དང་། ཁྲ་ཁྲ། དཀར་པོ་ལ་སོགས་
དཀྲིས། ལག་ཡུ་སྟེང་ཅུང་ཕྲ་བའི་ལག་གདུབ་དང་། རྐང་ཡུ་ལ་ཅུང་
སྦོམ་པའི་རྐང་གདུབ་གྱོན། སེང་རས་ཀྱིས་ངོ་གདོང་བཀབ་ནས་ཁྲོམ་
མིར་མི་སྟོན། དེ་མིན་ངལ་ལས་བྱེད་མཁན་ཁག་ཅིག་ཡོད་པ་དེ་ཚོ་བལ་
པོའི་རིགས་པཱ་རས་ཞེས་པ་དེ་ཚོ་ཡིན་འདུག པཱ་རས་ཀྱི་སྐྱེས་པ་ཚོའི་
མགོ་ལ་རས་ཁྲ་ཁྲ་རྐྱང་གཅིག་མའི་ཞྭ་མོ་གྱོན་ཞིང་། ལུས་སྟོད་ཀྱི་སྟོད་
ཐུང་དཀར་པོ་འཛབ་རིང་ཅན་དེ་ཙི་ཙིའི་རྒྱུ་མ་ལྟར་ཕྲ་བའི་གོས་ཐུང་གི་
སྟེང་དུ་གློད། སྟོད་ཐུང་དཀར་པོ་འཛབ་རིང་ཅན་གྱི་སྟེང་དུ་འཛབ་ཐུང་
ལ་ཕུ་ཐུང་མེད་པའི་ཁན་སྦྱར་རེ་གྱོན། མི་དེའི་རིགས་ཕལ་ཆེ་བ་ཀ་ལོན་
སྦུག་ཏུ་ཡོད་པའི་བོད་རིགས་ཚོང་པར་བརྟེན་ནས་འཚོ་བ་སྐྱེལ་གྱི་འདུག
ཁོ་ཚོས་བོད་འདྲེན་ཚོང་ཟོག་བླུགས་སྣོད་ཀྱི་ཤིང་སྒམ་བཟོ་བ། རྟ་དྲེལ་
གྱི་རྨིག་ལྕགས་བརྡུངས་པ། གླང་གོག་སྒ་རིལ་བཏང་སྟེ་ཀ་སྦུག་དང་སྒང་
ཐོག་བར་བདལ་གླུ་དབོར་འདྲེན་བྱེད་པ། དྲེལ་པར་རྩྭ་ཆག་འཚོང་བ།
དེ་མིན་འཚེམ་བུ་བརྒྱབ་པ་བཅས་ཀྱི་ལག་ཤེས་ལ་བརྟེན་ནས་འཚོ་ཡི་འདུག
ཁོ་ཚོ་བཞི་པོ་ཟང་ཟིང་གི་ཁྲོམ་གཞུང་བསྐོར་རྗེས་ཨ་ཇོ་ལགས་ཀྱིས་རྡོར་
པིང་ཞེས་པའི་རི་སྟེང་དུ་འཁྲིད། དེ་ནས་རྒྱང་དུ་བལྟས་ པས་ གཡས་
གཡོན་གྱི་རི་ལྡེབས་སུ་བང་རིམ་ཅན་གྱི་ཞིང་ཁ་སྐས་རིམ་ལྟར་ཆགས་ཡོད་
པ་དེ་དག་ལྗང་སྔོ་ཐིང་ངེར་གནས་ཤིང་། བར་དུ་ལྗོན་ཤིང་ཚོམ་བུ་རེ་
ཡོད་པའི་ཁྲོད་ནས་བཀྲག་མདངས་ཆེ་བའི་རབ་དཀར་ཁང་པའི་རྩིག་པ་
མངོན། ཁང་བཟང་ཉམས་སུ་དགའ་བ་དེ་ཚོའི་ཕྱོགས་ཀུན་ཤེལ་གྱི་ཁྲ་
མས་བསྐོར། ཁང་བཟང་གི་མཐའ་བསྐོར་དུ་ལྕགས་ཀྱི་སྒྲོམ་སྐྱོར་ལ་་
བཀྲག་མདངས་ལྡན་པའི་ཚོན་རྩི་བྱུགས། ལྕགས་སྒྲོམ་གྱི་ཕྱི་ལ་སྡོང་ཐུང་
ལྗོན་པས་ལྕགས་རི་བཞིན་དུ་འཁོར་མར་བསྐོར། ནེ་ཙོའི་གཤོག་པ་་
163



བརྐྱངས་པ་ལྟ་བུའི་ནེའུ་གསིང་སྟེང་དུ་ཚོན་སྣ་མི་གཅིག་པའི་མེ་ཏོག་སྣ་
ཚོགས་རབ་ཏུ་བཞད། ནེའུ་གསིང་དང་མེ་ཏོག་གི་ཁྲོད་དུ་བཅོས་མའི་
འབབ་ཆུ་ཟེགས་མ་ཕྱོགས་ཀུན་གཏོར། དྲེལ་པ་མི་གསུམ་པོས་ཡིད་འོང་
ལྟ་ན་སྡུག་པའི་ལྗོངས་ཀྱི་བཀོད་པ་མཚར་པོ་འདི་ལྟ་བུ་ཞིག་མཐོང་དུས་
དངོས་འབྲེལ་རྒྱུན་དུ་ཤོད་པའི་ལྷ་ཡུལ་ཞེས་པ་དེའང་འདི་ལས་མཚར་བ་
ཨེ་ཡོད་སྙམ་པ་བྱུང༌། ཡིད་འོང་ཉམས་དགའ་བའི་མཛེས་ལྗོངས་ལ་ཞེན་
པ་རབ་ཏུ་ཆགས་ནས་གནས་ཚང་དུ་ལོག་རྒྱུའང་ཞིང་བརྗེད་དུ་སོང་བའི་
སྐབས་དེར་ཨ་ཇོ་ལགས་ཀྱིས་འཛུམ་པའི་ངང་“ བོད་ཐང་ཤ་ སྟེག་འགྲིམ་
མཁན་དྲེལ་པ་ཚོ་རྒྱ་གར་དུ་ཐེངས་དང་པོ་སླེབས་དུས་ཚང་མ་འདི་འདྲ་
རེད་འདུག ཡིན་ནའི་ཞག་པོ་ཁ་ཤས་བསྡད་ན་ཕ་ཡུལ་དུ་ལོག་འདོད་མ་
གཏོགས་འདིར་སྡོད་འདོད་བྱེད་མཁན་ཧ་ལམ་མི་འདུག་”ཞེས་གསུངས་
པ་དང་ཟླ་ཕུན་གྱི་བསམ་བློར་“ཨ་ཙི་དངོས་གནས་བདལ་གླུ་བཙལ་ནས་
ལོག་རྩིས་མ་བྱས་ན་ག་ལ་འགྲིག་” སྙམ་པ་བྱུང་སྟེ་ཨ་ཇོ་ལ་ “ ཨ་ཇོ་ལགས།
ཁྱེད་ནི་མི་སེམས་བཟང་ཞིག་རེད་འདུག ཁྱེད་ཀྱིས་ང་ཚོར་བྱམས་པོ་
གནང་བའི་ཞོར་ལ་མགོ་ལ་སྣུམ་ཅིག་བྱུག་རོགས་གནང་”ཞེས་བཤད་པས་
ཨ་ཇོ་ལགས་ཀྱིས་ཟླ་ཕུན་གྱི་སྐད་ཆའི་གོ་དོན་ལེགས་པར་རྟོགས་ཏེ་དགོད་
འཚེར་འཚེར་ངང་“ ཨོ་ལོ་སེམས་ཁྲལ་མ་བྱེད། བདལ་གླུ་གཏོང་མཁན་
ང་རང་ཚོའི་གནས་ཚང་ནང་ཡོད་རེད། ངས་སྐད་ཆ་བྱས་ཆོག” ཅེས་
གསུངས་པས་ཟླ་ཕུན་གྱི་སེམས་ལྷོད་པར་གྱུར། དགོང་མོ་གནས་ཚང་དུ་
འབྱོར་བ་དང་ཨ་ཇོ་ལགས་ཀྱིས་བདལ་གཏོང་ཚོང་པ་ཟླ་ཕུན་ལ་མཚམས་
སྦྱོར་གནང༌། སང་རི་རྩེ་ནས་ཉི་མ་ཤར་མ་ཐག་ཚོང་པས་ཟླ་ཕུན་རྒྱ་གར་
ཚོང་པ་ ཁ་བདེ་པོ་དང་། ཀ་ཕྲུག ཤེར་རམ་མིག་ཆེན་ སྦི་ སུ་ན་ཐི་
སོགས་ཀྱི་འགྲམ་ནས་དོ་པོ་རྩིས་ལེན་དང་བརྫང་ཐོ་བཟོས་ཏེ་ཉིན་ཕྱེད་
ཙམ་འགོར། ཚེ་རིང་དང་ཟླ་ཕུན་ལ་དངུལ་སྒོར་ཕྲན་བུ་ཡོད་པས་ཕྱི་དྲོ་
164



དེར་སྟོང་སྐུད་འགྲིམ་མ་དོ་པོ་རེ་དང་། ལྷག་འཕྲོས་ས་སྣུམ་བརྒྱུད་ཀྲུང་
དོ་པོ་རེ་བཅས་ཉོས། དགོང་མོ་ཟླ་ཕུན་གྱིས་ཨ་ཇོ་ལགས་ཆེད་མངགས་
གནས་ཚང་དུ་བོས་ཏེ་ཆང་ཟུར་དྲུག་བརྒྱབ། ཞལ་ལག་ ཤ་མོག་མོག་
བཀྱག་སྟེ་ཐུགས་རྗེ་ལེགས་འབུལ་མཚོན་བྱེད་སྟོན་མོ་སྟབས་བདེ་ཞིག་
བཏང༌། བློ་ཕུན་གྱིས་“ཨ་ཇོ་ལགས་ཀྱིས་ཐུགས་རྗེའི་བཀའ་དྲིན་གྱིས་ད་
རེས་ང་ཚོ་ལམ་འགྲོ་ཆེན་པོ་བྱུང་། ཨ་ཇོ་ལགས་ཐུགས་རྗེ་ཆེ་”ཞེས་ཡང་
ནས་ཡང་དུ་ཞུས། ཨ་ཇོ་ལགས་ཀྱིས་“རྗེས་སུ་ཕག་རི་རྫོང་ལ་སླེབས་དུས་
སྐུ་ངོ་རྫོང་དཔོན་ལ་ཐུགས་བསུན་ཕྲན་བུ་ཞུ་དགོས་བྱེད་པ་ཡོད། དེ་
དུས་ཨོ་ལོ་ཚོས་ངོ་མ་ཤེས་པ་མ་བྱེད་ཨང་”ཞེས་ཀུ་རེའི་ཚུལ་དུ་བརྗོད་པས་
ཟླ་ཕུན་གྱིས་“ཨ་ཇོ་ལགས་ཀྱིས་སྐུ་ངོ་རྫོང་དཔོན་ལ་ཕྱག་བྲིས་ཤིག་ངེས་
པར་གནང་དགོས། དེ་བདག་གིས་སྐུ་ངོའི་ཕྱག་ལ་འཕྲོད་པར་ཞུས་་
ཆོག་”ཅེས་བཤད། ཨ་ཇོ་ལགས་ཀྱིས་“འགྲིག་གཱ ངས་སང་ཉིན་ཁྱོད་
ཚོའི་གདོང་ལ་ཡི་གེ་གཅིག་བསྐུར་གྱི་ཡིན་”ཞེས་གསུངས་ པ་ དང་ཡར་་
བཞེངས་ཏེ་“ད་ཁྱོད་ཚོ་ལམ་ཆས་གྲ་སྒྲིག་གྱིས། ང་འགྲོ་ཡི་ཡིན་”ཞེས་
གསུངས་པ་དང་དྲེལ་པ་གསུམ་པོས་ཡར་ལངས་ཏེ་སྐྱེལ་མ་བྱས། ཨ་ཇོ་
ལགས་ཕེབས་ཟིན་པ་དང་དྲེལ་པ་གསུམ་པོས་ལམ་འགྲོའི་རྡོག་ཆས་བརྒྱབ།
ཟླ་ཝུན་གྱིས་ལག་རྟགས་སྤྲོད་བྱེད་ཅ་ལག་ཙག་ཙིག་རྣམས་སྟེང་བརྩེག་
གཅིག་བཟོས། |:#| ། ལ ་
|
སང་ཉིན་ནམ་ལངས་མ་ཐག་དྲེལ་ལ་ཁལ་བཀལ། ཁལ་དྲེལ་ས་
རྣམས་རིམ་བཞིན་གདང་ལས་གློད། གནས་ཚང་གི་སྒོ་དོན་ཁར་ཨ་ཇོ་
ལགས་ཕྱག་ལ་ཡི་གེ་བསྣམས་ཏེ་འདིར་ཕེབས། : ཟླ་ཕུན་གྱིས་ཨ་ཇོ་ལགས་
ཀྱི་ཕྱག་ནས་ཡི་གེ་ཚུར་བླངས་ཏེ་ཨམ་ཕྲག་ཏུ་བཅུག་མགོ་ཡར་བཏེགས་
ཏེ“ཨ་ཇོ་ལགས། ག་ལེ་བཞུགས་”ཞེས་བཤད་པས་ ཨ་ཇོ་ལགས་ཀྱིས་
“ ངས་ཁྱོད་ཚོ་འགྲུལ་ལམ་བདེ་བའི་སྨོན་ལམ་ བརྒྱབ་ཆོག ད་ག་ལེ་་་
165



སོང་” ཞེས་གསུངས། དྲེལ་པ་གསུམ་པོ་ཞོགས་པའི་ཉི་གཞོན་དང་་་་
སྦྲགས་ཏེ་ཀ་ལོན་སྦུག་ནས་བོད་ཕྱོགས་སུ་ཐོན། རོང་སྦུག་ཏུ་ཞག་གཅིག་
བསྡད་ནས་མུ་མཐུད་བསྐྱོད་པས་ཧིན་རྡུའི་འགག་སྒོ་ཞིག་གི་མདུན་དུ་
སླེབས། དེར་འགྲུལ་མིར་ལུས་བཤེར་དང་ཅ་ལག་བསྔོག་བཤེར་བྱེད་ཀྱི་
འདུག་པས་ཁོ་ཚོ་གསུམ་པོ་ཚ་རྟིང་ཙམ་དུ་འགག་སྒོའི་འགྲམ་དུ་འགོར།
འགག་སྒོ་དོན་ཏེ་ལྕགས་ཟམ་བསྒྲལ་རྗེས་ཡང་འབྲས་ལྗོངས་ཀྱི་དམག་གི་
མགོ་ལ་ཞྭ་མོ་རྨོག་རིལ་གྱོན། སྟོད་ལ་འགོ་སྣམ་དམར་པོའི་སྟོད་ཐུང་ཆ་
ཆེན་དང༌། སྨད་ལ་སྒ་ཁྲ་དཀྲིས། རྐང་ པར་ཀོ་ལྷམ་ནག་པོ་ ལྷམ་་་
མཐིལ་ལ་ལྕགས་གཟེར་བཏབ་པ་བཅས་གོན་པ་དེ་ཚོའི་མདུན་ནས་བསྐྱོད་
དེ་སོང་སོང་བ་ན་ཉི་མ་ནུབ་རིའི་རྩེ་མོར་སླེབས་དུས་འབྲས་ལྗོངས་ཀྱི་རྒྱལ་
ས་སྒང་ཐོག་ཏུ་འབྱོར། སང་ཉིན་སྒང་ཐོག་ནས་ཐོན་ཏེ་རི་ལམ་འགྲིམ་
སྐབས་སུ་ཟླ་ཕུན་གྱིས་རྒྱང་ལྟ་ཞིག་བྱས་པར་འབྲས་ལྗོངས་ཞེས་པ་འདི་ནི་
རི་ཆེན་གཉིས་ཀྱི་སྟེང་དུ་ཆགས་ཡོད་པ་དང་། ཅུང་དམའ་བའི་རི་་་
མགོར་འབྲས་ ལྗོངས་རྒྱལ་པོའི་ ཕོ་བྲང་བརྗིད་ཅིང་ཉམས་དགའ་བ་དེ་་
གནས་ཤིང་། རི་མགོ་མཐོ་བ་དེར་གཙང་ཞིང་ཡིད་དུ་འོང་བའི་དགོན་
པ་ཞིག་ལྷིང་ངེར་གནས་ཡོད་པ་དེ་མཇལ། གཡས་གཡོན་གྱི་རི་ལྡེབས་སུ་
ཁང་ཁྱིམ་མང་པོ་བང་རིམ་བཞིན་དུ་གནས། རི་བོའི་སྨད་ཆར་ཁོད་
སྙོམས་པའི་ཐང་སྡེར་ཆེན་པོ་ཞིག་གི་སྟེང་དུ་ཚོང་ཁང་དང༌། དངུལ་
ཁང་། ཏར་ཁང་། ཟ་ཁང་ལ་སོགས་སྟར་དུ་ཆགས་པའི་ཁྲོམ་ར་ཞིག་
ཡིན་པ་མཐོང་། དྲེལ་པ་གསུམ་པོས་ཁལ་དྲེལ་དེད་དེ་མགོ་ལ་ཞྭ་མོ་རྨོག་
རིལ་དང་ལུས་ལ་ཚད་ཕྱུ་མ་འཇོལ་འཇོལ་གྱོན་པའི་འབྲས་ལྗོངས་བ་དང་།
སྣ་གཟེངས་མཐོ་ཞིང་ཤ་རིད་པའི་རྒྱ་གར་བ། དེ་མིན་པཱ་རས་བཅས་
འདུ་འཛོམས་བྱས་པའི་ཁྲོམ་གཞུང་གི་དཀྱིལ་ནས་བཤགས་ཏེ་ ཤར་རེར་
བསྐྱོད། དེ་ནུབ་པང་དོར་མལ་ལེར་སླེབས། དེར་རྒྱ་གར་དང་འབྲས་
166



ལྗོངས་ཀྱི་མཐའ་སྲུང་དམག་མི་བརྒྱ་སྐོར་ཙམ་འདུག་པ་དེ་ཚོས་མངོན་ཆུང་
ཐོག་ནས་འགྲུལ་པར་ལྟ་བཤེར་བྱེད་ཀྱི་འདུག པང་དོར་མལ་ལེར་ཞག་
གཅིག་བསྡད་པའི་དགོང་མོར་དྲེལ་པ་གསུམ་ལ་གཞི་ནས་འཁྱག་སྣང་བྱུང་།
དེ་ནས་ཐོན་ཏེ་མཐའ་བཞི་རི་བོས་བསྐོར་བའི་དཀྱིལ་དུ་མཚེའུ་སྔོ་ལྷམ་
མེར་གནས་ཡོད་པ་དེའི་ཉེ་འགྲམ་དུ་གྲོང་ཁྱིམ་འགའ་ཤས་དང་། དབྱིན་
ཇིས་བསྐྲུན་པའི་ཁང་ཆེན་བཅས་ཡོད་པ་དེ་ནི་ཡུལ་མཚོ་སྒོ་བྱ་བ་དེ་ཡིན།
མཚོ་སྒོ་ནས་ཕྱིན་ཕྱིན་ཏེ་རྣ་ཐོས་ལའི་རྩེ་མོར་སླེབས། ལ་རྩེར་སྟག་མ་
སྡོང་ཐུང་ཐར་ཐོར་སྐྱེས་པ་དང་གྲང་ངར་ཆེ་བའི་རླུང་བུ་ལྡང་སྟེ་ལུས་ལ་ཆུ་
གྲང་མོ་བཤོས་པ་ལྟ་བུའི་འཁྱག་སྣང་བྱུང་། ལ་རྩེ་ནས་བྱང་ལ་ཁ་ཕྱོགས།
ཏེ་རྒྱང་ལྟ་ཞིག་བྱས་པས་ཕག་རི་དང་གྲོ་མོ་རྒྱུད་ཀྱི་རི་རྣམས་རང་གི་མིག་
མདུན་དུ་ཡོད་པ་ལྟར་མཐོང་། དྲེལ་པ་གསུམ་པོ་དེ་ནུབ་ཆུ་སྦིར་ཞག་
སྡོད་བྱས། སང་ཉིན་རྣ་ཐོས་ལ་རྩེ་ནས་ཐུར་དུ་གོང་ཙམ་འབབ་པས་གྲོ་
སྨད་བཀའ་རྒྱུད་དགོན་པར་སླེབས། ༼ ཁོང་གསུམ་པོ་དགོན་པའི་ཉེ་་་
འགྲམ་དུ་ཚ་ཕོག་ཤིག་བརྒྱབ། ཟླ་ཕུན་གྱིས་ཇ་ཕོར་གང་བཏུང་རྗེས་ལམ་
སེང་མཆོད་མཇལ་དུ་སོང་། མཆོད་ཁང་ནང་སླེབས་པ་དང་ཟླ་ཕུན་གྱིས་
ཕྱོག་ལན་གསུམ་འཚལ། ཡར་ལངས་ཏེ་ཧིན་སྒོར་ལྔའི་ཤོག་ལོར་ཞིག་
མཎྜལ་སྟེང་དུ་བཞག་ནས་ཐལ་མོ་སྙིང་ཁར་སྦྱར་ཏེ་ཕ་དམ་པ་དེ་དག་པའི་
ཞིང་དུ་སྐྱེ་བའི་སྨོན་ལམ་བརྒྱབ། ཚུར་འབྱོར་བ་དང་བསྐྱར་དུ་ཇ་ཕོར་
གང་བཏུང་སྟེ་ལམ་དུ་ཞུགས། གྲོ་སྟོད་གྲོ་སྨད་ཀྱི་ལམ་ཤུར་དེ་འགྲིམ་
དུས་དྲེལ་པ་གསུམ་པོའི་སེམས་ལ་སྐྱིད་སྣང་ཞིག་ཤར་ཏེ་གོམ་པའི་འདེགས་
འཇོག་ཡང་བཟོ་དོད་ལ་གོམ་ཞེང་ཡང་ཆེ་རུ་སོང་། ལྷག་པས་གདང་
རིང་བའི་གླུ་ཞིག་བླངས་པ་ན་ཟླ་ཕུན་དང་ཚེ་རིང་གི་སེམས་ལ་ཕ་ཡུལ་གྱི་
སྤུན་ཉེ་ཚོ་དྲན་ཏེ་གླུ་མོའི་རམ་འདེགས་བྱས། ལུང་ཤུར་གྱི་ལམ་བུ་ཀྱག་
ཀྱོག་འཛེགས་བཞིན་འཛེགས་བཞིན་གཡས་གཡོན་གྱི་ཤིང་ནགས་ཀྱང་
167



རིམ་བཞིན་ཇེ་སྲབ་ཏུ་སོང་བ་དང་། གྲང་ངད་ཆེ་བའི་རླུང་བུ་གདོང་ལ་
ཕོག་སྟེ་སྣ་ཆུ་ཤོར་བ་ཡང་རང་གིས་མི་ཚོར། མདུན་དུ་རྒྱུགས་པའི་ཁལ་
དྲེལ་ཚོའི་རྣ་རྩེ་དང་མགྲིན་པའི་སྟེང་གི་སྤུ་ཡང་ཟིང་ངེར་གྱུར། དྲེལ་གྱི་
སྣ་ཁུང་ནས་དབུགས་ཀྱི་རྔུབ་གཏོང་དང་སྦྲགས་ཏེ་རླངས་པ་འཕྱུར། ཟླ་
ཕུན་གྱིས་བསམ་བློ་ཕྱིར་ལྡོག་ནས་ཉིན་ཤས་གོང་དུ་རྒྱུ་ཐང་འགྲིམ་པའི་
སྐབས་ཀྱི་ཡུལ་ལུང་དང༌། ཁང་ཁྱིམ། མི་རིགས་དེ་ཚོར་བསམ་དུས་དེ་
ཚོ་ནི་ལོ་ཤས་གོང་འཕྲད་པའི་གནས་ཚུལ་ལྟ་བུར་སྣང་། བསྐྱར་དུ་་་
གངས་རིས་བསྐོར་བའི་ཕ་ཡུལ་གངས་རིར་བཞུགས་པའི་བྱམས་བརྩེའི་
སྐྱེས་མ་དང་གཅུང་མོར་བསམ་དུས་ཕ་དམ་པའི་ཞལ་རས་ཡིད་ལ་ལྷང་
ངེར་འཁོར་ཏེ་ སེམས་ཀྱི་གཏིང་ནས་སྐྱོ་ལྷང་ལྷང་གི་ སྣང་བ་ ཞིག་ ཤར།
ཡང་བོང་བུ་བ་དྲེལ་པར་གྱུར་པ་དང་ཁལ་དྲེལ་དེད་དེ་རྒྱ་ཐང་ཐོག་མར་
འགྲིམ་པ་ལ་བར་ཆད་ཏིལ་འབྲུ་ཙམ་ཡང་མ་བྱུང་བར་བྱ་བ་ལམ་ལྷོངས་
བྱུང་བར་བསམ་དུས་ཡིད་ལ་དགའ་ལྷང་ལྷང་བྱུང་། དགའ་བ་དང་སྐྱོ་
བའི་བསམ་པའི་བྱེ་བྲག་དུ་མ་ཟླ་ཕུན་གྱི་བློ་ལ་ཤར་ཏེ་རྦ་རླབས་འཁྲུག་པ་ལྟ་
བུའི་བསམ་བློ་ཞི་དཀའ་བར་གྱུར་ནས་སོང་སོང་བ་ལ་ཡུད་ཙམ་ཞིག་ལ་ཇོ་
མོ་ཚེ་རིང་མཆེད་ལྔའི་མདུན་དུ་སླེབས་ནས་ཕག་རིའི་གྲོང་གི་དུད་ཁྱིམ་སོ་
སོའི་དུ་ཁུང་ནས་དུ་བ་སྔོ་ཕྱུར་རེར་ནམ་མཁར་འཕྱུར་བ་མཐོང༌། ནུབ་
ཕྱོགས་སུ་མཚམས་སྤྲིན་གྱི་ཁྲོད་དུ་ཉི་འོད་སེར་ལྷང་ལྷང་ཞིག་ས་གཞིར་
འཕྲོས་ཡོད་པས་དྲེལ་པ་གསུམ་པོ་གོམ་སྟབས་མྱུར་དུ་བཏང་སྟེ་ཕག་རིའི་
གྲོང་གི་ཕྱོགས་སུ་བསྐྱོད་དོ། ། ད་
| ཕག་རི་གྲོང་དུ་འབྱོར་བ་དང་ཟླ་ན་གྱིས་དོ་པོ་ལམ་སེང་དོ་བདག་
ལ་རྩིས་སྤྲད། དེ་ནས་ཐད་ཀར་རྫོང་མཁར་དུ་སྐུ་ངོའི་དྲུང་དུ་བཅར་
བས་སྐུ་ངོ་གཟིམ་ཆུང་དུ་ཕྱག་སྦག་གནང་བཞིན་པ་དང་སྐབས་འཁེལ་ཏེ་
ངོ་མཇལ་ཞུ་མ་ཕོད། སྐྱར་དུ་ལྕམ་སྐུ་ཞབས་དྲུང་དུ་བཅར་ཏེ་ངོ་ལྟ་ཤེལ་
|
|
168



སྒོ་དཔེ་གསར་དང༌། ཤ་གསོས། པོ་ཊ། མཁུར་ཚོས་དང་མཆུ་ཏོར་
བྱུག་བྱེད་དམར་པོ་དང་། མིག་སྤུར་བྱུག་བྱེད་ནག་པོ། ཆུ་དྲི་ཞིམ་
བཅས་བླུགས་པའི་ལག་འཁྱེར་ཀོ་ཁུག་སྤུས་དག་ཅིག་མདུན་དུ་བསྟར་བས་
ལྕམ་སྐུ་ཞབས་དགོད་འཚེར་འཚེར་ངང་ཀོ་ཁུག་ཁ་ཕྱེ་ནས་ལེགས་པར་
གཟིགས་ཏེ། “ཁྱོད་ཀྱི་འདི་འདྲ་ཉོ་རྒྱུ་ག་འདྲས་ཟེ་དྲན་བྱུང་ངམ་”ཟེ་
ཡང་ཡང་བཀའ་འདྲི་གནང་། དེ་རྗེས་ “འདི་ཚོར་རིན་གོང་ག་ཚོད་་
གནས་སོང་ངམ་”ཞེས་གསུངས། ཟླ་ཕུན་གྱིས་“འདི་བདག་གིས་སྐུ་ངོ་
ལྕམ་སྐུ་ཞབས་ལ་སྟོང་མིན་ཙམ་གྱི་འབུལ་མཚོན་ཡིན། རིན་ཞུ་ཡི་མིན་”
ཞེས་ཞུས་པས་ལྕམ་སྐུ་ཞབས་ཀྱིས་ “ ཡག་བྱུང༌། ཡག་བྱུང་། བསམ་
ཤེས་ ཡོད་པའི་མི་དེ་ ག་ པར་བཏང་ཡང་ གོ་ཆོད་པོ་ རེད། འགྲིག་གཱ།
འགྲིག་གཱ་”ཞེས་གསུངས་ཏེ་དགྱེས་ཚོར་ཆེན་པོ་གནང་། ཟླ་ ཕུན་གྱིས་
“ ལྕམ་སྐུ་ཞབས། ད་བདག་དགོངས་པ་ཞུ་ཡི་ཡིན་”ཞེས་ཤོད་བཞིན་
ཕྱག་འབུལ་ཞུས་པས་ལྕམ་སྐུ་ཞབས་ཀྱིས་“ ཡག་བྱུང༌། རྗེས་སུ་ང་ལ་ལབ་
རྒྱུ་འདྲ་ཡོད་ན་ཐད་ཀར་ལབ་ཤོག་”ཅེས་གསུངས་པ་དང་ཟླ་ ཕུན་གྱིས་
མགོ་ལ་ཞྭ་མོ་གྱོན་ཏེ་ལྕམ་སྐུ་ཞབས་ཀྱི་གཟིམ་ཆུང་ནས་ཐོན་ཏེ་ཐད་ཀར་ཨ་
ཇོ་འོད་ཟེར་ལགས་བཞུགས་སར་ཕྱིན། ཨ་ཇོ་འོད་ཟེར་ལགས་ཟླ་ཕུན་
མཐོང་བ་དང་ལམ་སེང་“ཡ། ཨོ་ལོ་དངོས་གནས་མགྱོགས་པོ་འཁོར་
བྱུང༌། ལམ་བར་བདེ་པོ་ཨེ་བྱུང་”ཞེས་དྲིས་པ་དང་གཡོག་མོར་ཇ་བླུགས་
དགོས་པའི་བརྡ་བཏང༌། ཟླ་ཕུན་གྱིས་“ད་རེས་རྒྱུ་ཐང་འགྲིམ་པ་ཐེངས་
དང་པོ་ཡིན་ཏེ་དཀོན་མཆོག་གིས་གཟིགས་ཏེ་བར་ཆད་གང་ཡང་མ་བྱུང་”
ཞེས་བཤད་པ་དང་གཡོག་མོ་ཞིག་གིས་ཟླ་ཕུན་ལ་ཇ་གང་བླུགས་ཏེ་ཕྱིར་
ཐོན། ཨ་ཇོ་འོད་ཟེར་ལགས་ཀྱིས་འཛུམ་བག་དང་བཅས་ཏེ་“ང་ཚོ་ཕག་
རི་རྫོང་གི་དྲེལ་པ་ཕོ་གཞོན་ཟླ་ཕུན་འདྲ་བ་རྒྱ་གར་ཡུལ་ལ་སླེབས་དུས་རྒྱ་
གར་གཞོན་ནུ་མའི་རྨི་ལམ་དཀྲུགས་ཡོད་ཀྱི་རེད་དཱ། ཧ་ཧ་ཧ་....”ཟླ་
169



ཕུན་གདོང་པ་སྨད་དེ་ལྕེ་བསྣར་ཙམ་བྱས་པས་ ཨོ་ལོ་ད་ཁྱོད་བསམ་རྒྱུ་
དྲེལ་ལས་མེད་པའི་དྲེལ་པ་ཞིག་རང་མ་ཡིན་པར་གཏན་གྱི་འདུན་མར་
བསམ་བློ་གཏོང་བའི་དུས་ལ་སླེབས་ཡོད་”ཅེས་གསུངས་པར་ཟླ་ཕུན་གྱིས་
“ ཨ་ཇོ་ལགས་ཀྱིས་བདག་ལ་ཐོག་མཐའ་བར་གསུམ་དུ་བཀའ་དྲིན་བསམ་
གྱིས་མི་ཁྱབ་པ་སྐྱོང་གནང་མཛད་པར་བདག་གི་སྙིང་ལ་རི་མོ་བརྐོས་པ་
ལྟར་འཆང་བཞིན་ཡོད། ད་རེས་སྟོང་མིན་སེམས་པའི་མཚོན་བྱེད་ཙམ་
ལ་ཀོ་བའི་འཇུར་ཏ་ཡུ་རིང་ཨིང་སི་ཞིག་འབུལ་རྒྱུ་ཡོད་པས་དགྱེས་བཞེས་
གནང་བར་ཞུ་”ཞེས་གུས་ཞབས་ལྡན་པའི་ངང་མདུན་དུ་ཕུལ་བས་ཨ་ཇོ་
འོད་ ཟེར་ ལགས་ ཀྱིས་ ལམ་ སེང་ ཞབས་ ལ་ མཆོད་ དེ་ “ ཏག་ ཏག་ རེད།
ལྷམ་འདི་འདི་འདྲའི་བདེ་བ་ལ། མོ་ལོ་ཡག་བྱུང་”ཞེས་གསུངས་པ་དང་།
ཟླ་ཕུན་ཡར་ལངས་ཏེ་ཐོན་ཕྱག་ཞུས་པས་ཨ་ཇོ་འོད་ཟེར་ལགས་ཀྱིས་“ ཨོ་
ལོ་འདི་འདྲའི་བྲེལ་བ་བྱ་རྒྱུ་གང་ཡོད། ཏོག་ཙམ་སྡོད་དང་” ཞེས་་༌་
གསུངས་པ་ལ་ཟླ་ཕུན་གྱིས་“ བདག་ད་ལྟ་ལམ་སེང་ སྐུ་ངོའི་སྐུ་མདུན་དུ་
བཅར་དགོས་ཡོད། ད་དགོངས་པ་ཞུ་ཡི་ཡིན་”ཞེས་ཤོད་པ་དང་སྦྲགས་
སྒོ་ནས་ ཐོན། བར་འཁྱམས་བརྒྱུད་ ཐོག་ ཁར་འཛེགས་ནས་ སྐུ་ངོའི་་
གཟིམ་ཆུང་གི་སྒོ་འཛུལ་བ་དང་སྐུ་ངོས་སྦུག་ནས་“བུང་”ཞེས་གསུངས་
པའི་སྒྲ་གྲགས་བྱུང་། སྦུག་ཏུ་འཛུལ་བས་སྐུ་ངོ་མཆོག་ལ་སྦག་པ་གསུམ་
པོས་རྒྱ་ལོར་དང༌། བདུན་ལོར་རྩིས་རྒྱག་བཞིན་པའི་སྒང་རེད། སྐུ་
ངོས་ཟླ་ཕུན་མཐོང་བ་དང་དགོད་འཚེར་འཚེར་ངང༌། “ཡ། དྲེལ་པ་
རྒྱ་གར་ནས་འཁོར་ཟིན་པ་རེད། དངོས་གནས་མགྱོགས་པོ་བྱུང་”ཞེས་
གསུངས་པ་དང་ཟླ་ཕུན་གྱིས་“ བདག་ད་ལྟ་འབྱོར་མ་ཐག་སྐུ་ངོའི་དྲུང་དུ་
འབྱོར་ཕྱག་འབུལ་བར་ཡོང་བ་ཡིན། སང་ཉིན་སྔ་དྲོ་བཀའ་མོལ་ཞིབ་ཕྲ་
སྙན་ སེང་ ཞུས་ ཆོག་ པ་ ཅིག་” ཅེས་ བཤད་ པས་ སྐུ་ ངོས་ “ འགྲིག་ གཱ།
འགྲིག་གཱ། སང་ཉིན་སྔ་དྲོ་རྫོང་ལ་ཐད་ཀར་ཡོང་སྟེ་སྐད་ཆ་བྱས་ཆོག་༡
170



ཅེས་གསུངས་པ་དང་རྒྱ་ལོན་ཕུང་པོའི་ཁྲོད་ནས་གཅིག་བསྒྲུགས་ཏེ་“འདི་
དོ་དགོང་ཆང་ཞིམ་པོ་ཞིག་ཉོས་ཏེ་ཁྱོད་ཚོ་འཐུང་”ཞེས་གསུངས། ཟླ་
ཕུན་གྱིས་གུས་གུས་ཞུམ་ཞུམ་ངང་ལག་གཉིས་པོས་རྒྱུ་ལོར་ཚུར་བླངས་ཏེ
“སྐུ་ངོ་ཐུགས་རྗེ་ཆེ་”ཞེས་ཞུས་པ་དང་སྦྲགས་ཐོན་ཕྱག་ཞུས། སྐུ་ངོ་སྐྱར་
དུ་སྦག་ལ་མགོ་འཁོར་ནས་ཟླ་ཕུན་ལ་གཟིགས་ཙམ་ཡང་མ་བྱས། ཟླ་
ཕུན་གྱིས་རྒྱ་ལོར་ཨམ་ཕྲག་ཏུ་བཅུག་སྟེ་ག་ལེར་གཟིམ་ཆུང་གི་སྒོ་ནས་ཕྱིར་
ཐོན། །
ག། གནས་ཚང་དུ་འབྱོར་བ་དང་གནས་མོར་“གནས་མོ་ ཨང་ལགས།
བདག་ཚོར་ཆང་སྤུས་དག་སྦལ་ལེབ་གང་གནང་རོགས་”ཞེས་བཤད་པས་
རོགས་པ་ཚེ་རིང་གིས་ཟླ་ཕུན་གྱི་གདོང་ལ་མིག་ཧུ་རིར་བལྟས་ནས་བསྡད།
ལྷག་པར་སྐད་ཆ་དེ་གོ་བ་དང་ཁ་ཆུ་ཅིག་མིད་ནས་ཟླ་ཕུན་ལ་བལྟས་ཏེ་“དོ་
དགོང་ཕ་ཡུལ་གྱི་ནས་ཆང་ཞིམ་པོ་ཞིག་ཁ་ལ་ཐོབ་པ་འདུག་”ཅེས་བཤད་
པས་ཟླ་ཕུན་གིས་ “ དོ་དགོང་ཆང་འདི་བཏུངས་ནས་གཉིད་སྐྱིད་པོ་ཞིག་
ཁུག་སང་ཉིན་ང་ཚོ་སྔ་དྲོ་དྲེལ་རྣམས་རྫོང་ལ་དེད་དེ་སྐུ་ངོ་མཇལ་བར་
འགྲོ་དགོས། སང་ཉིན་ང་ཚོ་སྔ་ཙམ་ལངས་ནས་དྲེལ་དེ་དག་སྤུ་ཕྱགས་
ལེགས་པར་བྱས་ནས་སྐུ་ངོས་གཟིགས་དུས་བཀའ་བཀྱོན་མ་ཕོག་པ་བྱེད་
དགོས་”ཞེས་བཤད་མ་ཐག་ལྷག་པས་“ཡོག ཨ་ཇོ། སང་ཉིན་བདག་
གིས་སྤུ་ཕྱགས་གཙང་མ་བྱས་ཆོག་” ཅེས་ཤོད་བཞིན་པའི་སྐབས་གནས་
མོས་ནས་ཆང་མངར་སིལ་རྒྱག་པ་སྦལ་ལེབ་གང་དྲེལ་པ་གསུམ་པོའི་མདུན་
དུ་བཞག ལྷག་པས་ལམ་སེང་ཡར་ལངས་ཏེ་མི་གསུམ་པོའི་ཕོར་པའི་
ནང་ཆང་གང་རེ་བླུགས། ནས་ཆང་སེར་འདོལ་འདོལ་མར་ཁུ་འདྲ་བ་
ཆང་ཕོར་ནང་དུ་འཁྱིལ།. ཟླ་ཕུན་གྱིས་ཆང་ཕོར་ཡར་བཏེགས་ནས་ཕུད་
གཏོར་ལན་གསུམ་བྱས། དེ་ནས་“ཡ། དཀོན་མཆོག་བཀའ་དྲིན་གྱི་
བདག་ཚོ་འགྲུལ་ལམ་ལ་བར་ཆད་གང་ཡང་བྱུང་མ་སོང་། ད་ཆང་འདི་
171



ཞབས་དག་ཡིན་དཱ”ཞེས་བཤད་པ་དང་ཁོང་གསུམ་པོས་ཆང་ཕོར་གང་
ཞབས་དག་བརྒྱབ། ལྷག་པས་བསྐྱར་དུ་ཆང་བླུགས། ཟླ་ཕུན་ཡར་
ལངས་ཏེ་དོ་པོའི་འགྲམ་དུ་ཕྱིན་ནས་ སྟོང་སྐུད་དོ་པོ་ གཅིག་དེ་ཁ་ཕྱེས།
དེ་ནས་ཤེར་བརྒྱད་རེ་སྟེང་བརྩེག་ལྔ་བཟོས། དེ་ནས་ས་སྣུམ་བརྒྱད་ཀྲིང་
གཅིག་ཟུར་དུ་བཞག སྐབས་དེར་ལྷག་པ་ཆང་བཏུངས་ནས་ངོ་གདོང་
ཡང་དམར་པོར་གྱུར། ཚེ་རིང་གིས་ཟླ་ཕུན་ལ་ཕྱོགས་ཏེ་“ ཨ་ཇོ་ཟླ་ཕུན།
ད་སྔོན་ལ་ཆང་གང་འཐུང་དང༌། དེ་ཚོ་བདག་གིས་རོགས་པ་བྱས་ཆོག་༡
ཅེས་བཤད་པས་ཟླ་ཕུན་ཚུར་ཡོང་སྟེ་ལྟོ་ སྒོར་ གྲལ་དུ་ཞུགས་ཏེ་ཆང་་་་
བཏུངས། མཚན་མོ་སྣུམ་བཞུའི་འོག་ཏུ་དྲེལ་པ་གསུམ་པོ་ཆང་བཏུངས་
ནས་དགའ་དགའ་སྤྲོ་སྤྲོའི་ངང་གླེང་མོལ་བྱེད་བཞིན་དུ་གནས་སོ། །
1:|: སང་ཉིན་ནམ་སྐྱ་མདའ་བཏང་མ་ཐག་ཟླ་ཕུན་གཉིད་སད། ཁོས་
ལས་རོགས་གཉིས་པོ་སྐད་བཏང་བ་དང་རང་ཉིད་ཡར་ལངས་ཏེ་“ཁྱོད་
གཉིས་པོ་ཡར་ལངས་ཏེ་དྲེལ་ལ་ཆུ་ཆག་སྟེར་ནས་སྤུ་ཕྱགས་ཡག་པོ་བརྒྱབ་
ཤོག་བདག་ཕྱི་འགྲོ་ཞིག་བྱེད་དགོས་ཡོད་”ཅེས་བཤད་པ་དང་སྟོང་སྐུད་
དང་ས་སྣུམ་བརྒྱུད་ཀྲིང་ཁུར་ཏེ་སྒོ་ནས་ཐོན། གནས་ཚང་གཡས་གཡོན་
གྱི་ཁང་པའི་ནང་སྣུམ་ཞུ་སྤར་ཏེ་འགྲུལ་པས་གླེང་མོ་བྱེད་པའི་སྒྲ་གྲགས།
མི་རིང་བའི་ས་ནས་བོང་བུ་དང་དྲེལ་གྱི་སྐེ་དྲིལ་གྲགས་བྱུང་བས་ཟླ་ཕུན་
གྱིས་དེའི་ཕྱོགས་སུ་ལྟ་དུས་འགྲུལ་ལམ་སྐྱ་མོའི་སྟེང་དུ་ཁལ་དྲེལ་ནག་རོག་
རོག་འགྲོ་བཞིན་ཡོད་པ་མཐོང་སྟེ་ཟླ་ཕུན་གྱིས་སེམས་ལ་དངངས་འཚབ་
ཆེན་པོ་བྱུང་། ཁོས་གོམ་ཞེང་ཆེན་པོ་སྤོས་ཏེ་གཡས་ཀྱི་གནས་ཁང་གི་སྒོ་
འཛུལ་ བས་ དེར་ དྲེལ་པ་འགའ་ ཤས་ ལྟོ་ ཆས་ ཟ་ བ་ དང༌ སྐབས་འཁེལ།
དྲེལ་པ་གཅིག་གིས་“མོའོ། རྫོང་གི་དྲེལ་པ་ཟླ་ཕུན་སླེབས་བྱུང༌། ཡར་
ཤོག་” ཅེས་བཤད་པས་ཟླ་ཕུན་གྱིས་ལྟ་དུས་སྤོམ་མདའི་དྲེལ་པ་ཨ་ཕོ་རབ་
དགའ་ ཡིན་པ་ངོ་ཤེས་ཏེ་ཁོའི་འགྲམ་དུ་སོང་ནས་ “ ཨ་ ཕོ་རབ་དགའ།
17?



ཁྱོད་གང་དུ་འགྲོ་མཁན་ཡིན་”ཞེས་དྲིས། དྲེལ་པ་རབ་དགས་ ས ང་ལྷ་
སར་འགྲོ་མཁན་ཡིན། ཁྱོད་ལྷ་སར་ལས་ཀ་འདྲ་མེད་དམ”ཞེས་དྲིས་
པས་ཟླ་ཕུན་གྱིས་ “བདག་ལ་ལག་རྟགས་ཕྲན་བུ་བསྐུར་རྒྱུ་ཡོད་པས་ཨ་
ཕོས་འཁྱེར་ཐུབ་ཨེ་ཡོང་”ཞེས་བཤད། རབ་དགས་“ ཁྱོད་ལ་བསྐུར་རྒྱུ་
ཅི་ཡོད་ང་ཡིས་འཁུར་འགྲོ། སྡོད་དང་། ཇ་གང་འཐུང”ཞེས་བཤད།
པ་དང་རབ་དགའི་ཕོར་པ་ཟླ་ཕུན་ལ་སྤྲད། ཟླ་ ཕུན་གྱིས་རབ་དགའི་
འགྲམ་དུ་བསྡད་ནས་ཇ་བཏུངས་ཏེ་“ ཨ་ཕོ་རབ་དགའ། བདག་ལ་སྟོང་
སྐུད་ཏོག་ཙམ་དང་ས་སྣུམ་བརྒྱད་ཀློང་གཅིག་བསྐུར་རྒྱུ་ཡོད། སྟོང་སྐུད་
འདི་བདག་ཚོའི་གཟིམ་ཤག་འོག་གི་ཆང་མའི་བུ་མོ་ལྷ་མཛེས་ལ་སྤྲོད་
རོགས། ས་སྣུམ་བརྒྱད་ཀྲིང་དེ་ཁང་དམར་གནས་མོར་སྤྲད་དེ་བདག་གི་
ཁྱིམ་ལ་བསྐུར་ཐབས་བྱེད་དགོས་ཞེས་ཤོད་རོགས་”ཞེས་བཤད་པས་ཨ་ཕོ་
རབ་དགས་“ཆང་ཁང་ནང་གི་ན་མོ་མཛེས་མ་ཤ་གསར་དེ་ཁྱོད་ཀྱི་ནག་མོ་
ཨེ་ཡིན། དེ་ཡིན་ན་འགྲིག་གདའ། མོའི་ལག་ཏུ་འཕྲོད་པ་ངས་ཁས་
བླངས་ཆོག་ ཁྱོད་ཀྱིས་ཁང་དམར་གྱི་གནས་མོ་ཞེས་པ་དེ་ཁམ་སྡོང་སྐམ་
པོའི་གནས་མོ་རྒན་མོ་དེ་ཨེ་རེད་”ཅེས་དྲིས་པས་ཟླ་ཕུན་གྱིས་“ད་ག་རང་
རེད་” ཅེས་བཤད། རབ་དགས་ས ད་འགྲིག་གདའ། ངས་ཏག་ཏག་
བསྐྱལ་ཆོག ་ ཡཱ། ཇ་འཐུང་དང་”ཞེས་བསྐྱར་དུ་ཕོར་པ་སྤྲད། ཟླ་
ཕུན་གྱིས་བསྐུར་མ་རྩིས་སྤྲོད་ཟིན་ཏེ་ཡུད་ཙམ་བསྡད། དྲེལ་པ་ཚོས་གླེང་
མོལ་བྱེད་པའི་ཁྲོད་ནས་ཁོ་ཚོར་ཆག་ལྡང་གི་མེད་པའི་གནས་ཚུལ་ཤེས་ཏེ་
ཟླ་ཕུན་གྱིས་“ ཨ་ཕོ་རབ་དགའ། ཁྱོད་ཚོའི་དྲེལ་ལ་ཆག་མ་ལྡང་ན་ཁང་
དམར་གནས་མོའི་ས་ནས་བདག་གི་ཆག་ཁལ་གསུམ་བཅོལ་ཡོད་པས་དེ་
བླངས་ ཆོག” ཅེས་བཤད་པས་རབ་དགས་“ འགྲིག་གདའ། ཆག་ ཁལ་
གསུམ་བྱུང་ན་ང་ཚོ་ཆུ་ཤུར་བར་དུ་འཁྱོལ་བ་འདུག ཆུ་ཤུར་ལ་སླེབས་
ནི་དྲག་སྟེ”ཞེས་ཤོད་པའི་སྐབས་སུ་ཟླ་ཕུན་གྱིས་སྒེའུ་ཁུང་ཕྱི་ལ་བལྟས་
173



པས་ནམ་རྦད་དེ་ལངས་ཚར། ཁོས་བྲེལ་བྲེལ་འཚུབ་འཚུབ་ངང་ཨ་ཕོ་
རབ་དགའ་དང་ཁ་གྱེས་ནས་གནས་ཚང་དུ་ལོག |
ཉི་ཤར་མཚམས་སུ་ ཕག་རི་རྫོང་གི་དྲེལ་པ་ གསུམ་པོས་དྲེལ་འོད་
རིལ་རིལ་ལག་གསུམ་དེད་དེ་ཕག་རི་རྫོང་ནུབ་ཀྱི་རྫོང་མཁར་རྒྱལ་སྒོའི་
ཕྱོགས་སུ་བསྐྱོད། གནས་ཚང་ནས་ཐོན་ཁར་ཟླ་ཕུན་གྱིས་བདུན་ལོར་
གཅིག་བཏོན་ཏེ་གནས་མོར་སྤྲད་ནས་“ སློག་འཕྲོ་མི་དགོས་”ཞེས་བཤད།
པ་དང་གནས་མོས་དགོད་འཚེར་འཚེར་ངང་ཐུགས་རྗེ་ཆེ་ཞུས། རྫོང་
མཁར་གྱི་སྒོ་རའི་ནང་འཛུལ་ཏེ་དྲེལ་རྣམས་སྒ་བཤུས་ནས་གདང་ལ་་་༌་
བཏགས་པའི་སྐབས་སུ་བར་འཁྱམས་སུ་སྐུ་ངོ་དང་ལྕམ་སྐུ་ཞབས། | ཨ་ཇོ་
འོད་ཟེར་ལགས་བཅས་དྲེལ་ལ་གཟིགས་ནས་བཞུགས་ཡོད། སྐུ་ངོ་ཡིས་
ཞལ་འཚེར་འཚེར་ངང་“འགྲིག་གཱ དྲེལ་ལ་ཅ་ག་ཡག་པོ་བྱས་འདུག
ཡག་བྱུང་། འོད་ཟེར་ལྟོས་དང༌། དྲེལ་ཐ་ལི་ཕ་གི་ཚུར་ཉོ་དུས་སྐམ་
ཀྲོང་ཀྲོང་ནད་པ་འདྲ་བ་དེ་མ་རེད་པས་”ཨ་ཇོ་འོད་ཟེར་ལགས་ཀྱིས་སྐུ་ངོ་
ཡི་མཛུབ་མོ་སྟོན་སའི་ཕྱོགས་སུ་བལྟས་ཏེ་“འ་ཙི། སྐུ་ངོའི་ཐུགས་ཀྱི་ངེས་
ཆ་ཆེ་བ་ལ། ད་ལྟ་ གསུངས་པ་ད་ག་རང་རེད། སྐབས་དེར་ངས་དེ་
ཆིབས་གཡོག་ཟུར་དུ་བསྐོངས་ཏེ་དྲེལ་འདིའི་སྐོར་སྐད་ཆ་འདྲི་དུས་ཆིབས་
གཡོག་གིས་ང་ལ་ “དྲེལ་དེ་རྒྱུད་ཡིག་པོ་ཞིག་རེད་བཞག ཕར་ལྟ་དུས་
སྐམ་ཀྲོང་ཀྲོང་ཞིག་འདུག་སྟེ་ཅ་ག་ཡག་པོ་བྱས་ན་དྲེལ་རྩེ་དྲ་ཞིག་ཆགས་ཀྱི་
རེད་” ཅེས་བཤད་བྱུང་། དངོས་གནས་ཁོས་བཤད་པ་དེ་བདེན་པ་རང་
རེད” ཅེས་བཤད། སྐུ་ངོ་ཡིས་བར་འཁྱམས་ནས་ སྐད་གསང་མཐོན་
པོས་“ཝ་ཡེ། ། དྲེལ་པ་ཚོ། ད་ལྟ་ལམ་སེང་གཟིམ་ཆུང་དུ་ཤོག་དང་”
ཞེས་གསུངས་པ་དང་བར་འཁྱམས་བརྒྱུད་ཐོག་ཁའི་གཟིམ་ཆུང་དུ་ཕེབས།
ཟླ་ཕུན་ཁོང་གསུམ་པོས་སྐུ་ངོ་ཡི་གསུང་གནང་བ་ཐོས་མ་ཐག་ཕྱག་འབུལ་
རེ་ཕུལ། ཕུ་ཐུང་ཡར་གྱོན་ཏེ་ཤར་རེར་གཟིམ་ཆུང་དུ་བཅར། སྐུ་ངོ་
174



ཡིས་ “ དྲེལ་པ་ཚོ་དངོས་གནས་མགྱོགས་པོ་སླེབས་བྱུང་། འོད་ཟེར་་་
ལགས། དྲེལ་པ་ཚེ་རིང་དང་ལྷག་པར་བདལ་གླའི་སྟེང་དུ་དངུལ་སྲང་
བརྒྱ་རྔན་པར་སྤྲོད་ཅིག དྲེལ་པ་ཟླ་ཕུན། ཁྱོད་འོད་ཟེར་ལགས་སར་
བདལ་གླ་རྩིས་སྤྲོད་ཟིན་རྗེས་ངའི་སར་ཤོག་ཨ་”ཞེས་གསུངས་པ་དང་དྲེལ་
པ་གསུམ་པོས་ཕྱག་འབུལ་ཞུས་ཏེ་སྒོ་ནས་ཐོན། །ཡང༌'' 'མ། ཀ
1:|:ཀྱི་སྐས་འཛེགས་བབས་ཏེ་འོག་གི་ཨ་ཇོ་འོད་ཟེར་ལགས་བཞུགས་པའི་
སར་ཕྱིན། གདན་ཐོག་ཏུ་འཁོད་པ་དང་ཟླ་ཕུན་གྱིས་བདལ་གླ་ཆད་ལྷག་
སྐར་མ་གང་མེད་པ་ཨ་ཇོ་འོད་ཟེར་ལགས་སུ་རྩིས་འབུལ་ཞུས། ཨ་ཇོ་
འོད་ཟེར་ལགས་ཀྱིས་བདལ་དངུལ་རྩིས་བླངས་ཏེ་ཁོ་ཚོ་སོ་སོའི་ཐོབ་སྐལ་
སྤྲད། ད་དུང་བརྒྱ་ལོར་གཉིས་བླངས་ཏེ་ཚེ་རིང་དང་ལྷག་པར་སྤྲད་ནས་
“འདི་སྐུ་ངོ་རྫོང་དཔོན་གྱིས་ཁྱོད་ཚོས་སེམས་ཅན་ལ་ཅ་ག་ཡག་པོ་བྱས་པ་
དང་ལས་ཀར་འགན་ཁུར་ཡག་པོ་བྱས་པར་རྔན་པ་གནང་བ་རེད་”ཅེས་
བཤད་པས་ཚེ་རིང་དང་ལྷག་པ་ཡར་ལངས་ཏེ་ལག་གཉིས་པོ་བརྐྱངས་ཏེ།
བརྒྱ་ལོར་བླངས་ནས་ཐུགས་རྗེ་ཆེ་ཞུས། » ཨ་ཇོ་འོད་ཟེར་ལགས་ཀྱིས་“ད་
ཁྱོད་གཉིས་ལོག་ན་འགྲིག་” ཅེས་གསུངས། ཁོ་གཉིས་ ཨ་ཇོ་འོད་ཟེར་
ལགས་ཀྱི་བཞུགས་ཁང་གི་སྒོ་ནས་ཐོན། དེར་ཨ་ཇོ་འོད་ཟེར་ལགས་དང་
ཟླ་ཕུན་གཉིས་གཏམ་གླེང་བྱས་ཏེ་སྡོད་པའི་སྐབས་སུ་སྒོ་རའི་ནང་བཞོན་
རྟའི་སྐེ་དྲིལ་གྱི་སྒྲ་གྲགས། སྐུ་ངོ་རྫོང་ཤར་ཕེབས་ཏེ་ཤར་རེར་སྐུ་ངོ་རྫོང་
ནུབ་ཀྱི་གཟིམ་ཆུང་དུ་ཕེབས། ཉི་མ་ཚ་རྟིང་ཙམ་དུ་སླེབས་ཀྱང་ཨ་ཇོ་
འོད་ཟེར་ལགས་དང་ཟླ་ཕུན་གཉིས་ཀ་ད་དུང་གཏམ་གླེང་ལ་མགོ་འཁོར་
ཏེ་སྡོད་པའི་སྐབས་སུ་གཡོག་པོ་ཞིག་སྒོར་ཡར་འཛུལ་ནས་“སྐུ་ཞབས་འོད་
ཟེར་ ལགས། སྐུ་ངོ་ ཆེན་ མོས་ གསུང་གནང་གི་འདུག་” ཅེས་ བཤད།
ཨ་ཇོ་འོད་ཟེར་ལགས་ལམ་སེང་ཡར་ལངས་ཏེ་“ ཨོ་ལོ་ཟླ་ཕུན། འགྲོ་
ཞེས་གསུངས་ ཏེ་ཁོ་གཉིས་སྐུ་ངོའི་གཟིམ་ཆུང་དུ་བཅར། སྒོར་ཡར་།
175



འཛུལ་བ་དང་སྐུ་ངོ་རྫོང་ནུབ་ཕྱོག་ལ་ཐ་མག་བསྣམས་ཏེ་ཕར་འཆམ་ཆུར་
འཆམ་གནང་བཞིན་ཡོད་པ་མཐོང་། ཁོ་གཉིས་སྒོ་ཡར་འཛུལ་ཡང་ལམ་
སེང་ཞལ་མ་གྲགས་པར་བཞིན་རས་ཀྱི་རྣམ་འགྱུར་སྒམ་ཞིང་བརླིང་བ་ཡོད།
པ་དེ་ཁོ་གཉིས་ཀྱི་མཐོང་བ་དང་འོད་ཟེར་ལགས་ཀྱིས་ཅི་ཡིན་འདི་ཡིན་མི་
ཤེས་པར་ཟླ་ཕུན་གདོང་ལ་ལྟ་ཙམ་བྱས། སྐུ་ངོ་ཡིས་“སྡོད་དང་” ཞེས་
གསུངས་པ་དང་ཁོ་གཉིས་གདན་ཐོག་བསྡད། སྐུ་ངོ་ཡིས་“ སྐུ་ངོ་རྫོང་
ཤར་ད་ལྟ་ངའི་འགྲམ་དུ་སླེབས་བྱུང༌། ལྟས་ངན་སྤོ་ཏོ་འདིའི་ཁ་ནས་མ་
ཤོད་རྒུ་ཤོད་བཤད་ཀྱིས། ངས་ཁམས་པ་ཚོང་པ་བསྐོངས་ཏེ་མཱ་ཅང་རྒྱག་
གིས། ངས་སྤྲང་པོ་ཐག་རིང་ནས་བསྐོངས་ཏེ་གཞས་ཞབས་བྲོ་རྒྱག་གིས།
ངས་དྲེལ་ལག་བཙུགས་ཏེ་བདལ་གླ་གཏོང་གིས། ཧེ། སྤོ་ཏོ་ཁོས་བྱེད་
སྟངས་དེ་ཚོ་གཞུང་ས་དགའ་ལྡན་ཕོ་བྲང་ཆེན་པོའི་ཆབ་སྲིད་བྱེད་པོའི་
ཞབས་འདྲེན་རེད་ཟེ་ང་ལ་རྫིག་རྫིག་བསྐུལ་བྱུང༌། ལྷ་སར་ཡིན་ན་དེ་ཚོ་
ཇུས་གཏོགས་བྱེད་མཁན་སུ་ཡོད། སྤོ་ཏོ་ཇུས་མེད་ཇུས་འཁྲིས་བྱེད་
མཁན་འདི་མཐོང་རྒྱུ་མེད་པ་ཅིག་བཟོ་མ་ཐུབ་ན་ང་གནས་བཟོད་བདེ་པོ་
ཡོང་བ་མི་འདུག་”ཅེས་གསུངས་པ་དང་དབུགས་ཧལ་བཞིན་ཕར་འཆམ་
ཚུར་འཆམ་བྱས། ཨ་ཇོ་འོད་ཟེར་ལགས་ཀྱིས་སྐུ་ངོ་ཐུགས་མི་སྤྲོ་བའི་རྒྱུ་
མཚན་གཞི་ནས་ཤེས་ཏེ་“སྐུ་ངོ་ཆེན་མོ་སྐུ་རླུང་དེ་འདྲ་གནང་དགོས་དོན་
མེད། རྫོང་ ཤར་ནུབ་ གོ་ གནས་ བཤད་ན་ མཐོ་དམའ་ སྤུ་ཙམ་མེད།
སུས་སུ་ལ་ཡང་བཀའ་གཏོང་རྒྱུའི་དབང་ཆ་མེད། ཡང་སྒོས་སྦུག་རྩའི་
ལྟག་རྩ་ལ་བལྟས་ན་ཤར་ནུབ་གཉིས་ཧེ་བག་ཆེན་པོ་ཤོར་ཡོད། རྒན་
འཁོགས་རུ་ངར་པོའི་སྐད་ཆ་ཚིག་རེ་གཉིས་ལ་ཆ་འཇོག་གནང་རྒྱུ་ཅི་ཡོད།
རྫོང་ཤར་སྐུ་ངོ་ད་ལོ་མ་གཏོགས་དུས་སང་ལས་ཀ་འཁྱུར་རྒྱུ་ཡིན་པ་ཤེས་
གསལ་རེད། དེ་ལས་ དེ་སྔ་གནང་གནང་མུ་མཐུད་གནང་ན་མ་རེད་
པས་”ཞེས་བཤད་པས་སྐུ་ངོ་ཐུགས་རབ་ཏུ་ཁྲོས་ཏེ་གནས་བཞིན་པ་དེར་
176



གྲང་ཆུ་འཁོལ་སོས་སུ་བླུགས་པ་ལྟ་བུར་གྱུར་ཏེ་གཞི་ནས་ཞལ་ཁོ་གཉིས་ལ་
ཕྱོགས་ཏེ་གདན་སྟེང་དུ་བཞུགས། ཨ་ཇོ་འོད་ཟེར་ལགས་ཀྱིས་“ སྐུ་ངོ་
ཆེན་མོར་ཞུ་རྒྱུར། ང་ཚོའི་དྲེལ་པ་ཟླ་ཕུན་གྱིས་ད་རེས་རྒྱུ་ཐང་འགྲིམས་
ནས་བདལ་དངུལ་ཡག་པོ་བྱུང་འདུག་པ་མ་ཟད། ཕྱིན་ཆད་ཚོང་གི་
ཐབས་ལམ་ ཐད་ལ་ཡང་བསམ་ཚུལ་ མང་པོ་ཡོད་པ་དང་། ད་དུང་་་་
འཇིག་རྟེན་སྲིད་པའི་ལོངས་སྤྱོད་ཀྱི་ལྟད་མོ་མང་པོ་མཐོང་འདུག་པས་དེ་
ཚོ་ཅིག་གསན་ན་ཡག་པོ་འདུག་”ཅེས་ཞུས་པས་སྐུ་ངོ་ཡིས་ཟླ་ཕུན་གྱི་ངོ་ལ་
གཟིགས་ ཏེ་ “ ཨོ་ ལོ་ ཁྱོད་ གྱོང་པོ་ བྱུང༌། ལས་ ཀ་ ཡག་ པོ་ བྱས་ བཞག་
འོད་ཟེར་ལགས། ཨོ་ལོར་དངུལ་སྲང་ཉིས་བརྒྱ་དང་། ཇ་མར་འབྲུ་
གསུམ་རྔན་པ་གྱ་ནོམ་པ་ཤིག་གནང་དགོས་” ཟླ་ཕུན་གྱིས་ལམ་སེང་
ཡར་ལངས་ཏེ་“སྐུ་ངོ་ཆེན་མོ་བཀའ་དྲིན་ཆེ་”ཞེས་ཞུས་པ་དང་ཕྱག་འབུལ་
ཞུས། སྐུ་ངོ་ཡིས་དགོད་འཚེར་འཚེར་ངང་“རྒྱ་གར་ཁུལ་དུ་ཚོང་གི་འགྲོ་
ལུགས་འགྲོ་སྟངས་ག་འདྲ་འདུག་”ཅེས་བཀའ་འདྲི་གནང་བར་ཟླ་ཕུན་
གྱིས་དངུལ་རྩའི་ཚོང་དང་རས་ཆའི་ཚོང་ལ་ཁེ་བཟང་ཆེན་པོ་ཡོད་པ་དང༌།
ད་རེས་ཀ་ལོན་སྦུག་ལ་རས་ཆའི་ཚོང་པ་ལྐུགས་པ་ངོ་ཤེས་ཨ་ཇོ་ལགས་ཞེས་
པ་ཞིག་འཕྲད་དེ་དེའི་སྐོར་སྐད་ཆ་བྱུང་ཚུལ་ཞིབ་པར་ཞུས་པས་སྐུ་ངོ་ཡིས་
ཐུགས་ནན་པོས་གསན་ནས་དབུ་ལྕོག་ལྕོག་ཡང་ཡང་གནང༌། དེ་ནས་
“ ཨོ་ལོ་ཁྱོད་མི་གྲུང་པོ་དེ་འདྲ་ཞིག་ཕར་འགྲོ་དུས་རྒྱ་གར་ཡུལ་གྱི་བུ་མོར་
སེམས་ཆགས་ནས་ཚུར་སླེབས་ཨེ་ཡོང་སྙམ་པའི་སེམས་ཁྲལ་བྱུང་དཱ་”ཞེས་
ཀུ་ རེའི་ཚུལ་དུ་ གསུངས་པས་ཟླ་ཕུན་གྱིས་“དཔལ་ལྡན་ལྷ་མོ་ཚད་ལ་་་
བཙུགས་ཆོག བདག་གི་སེམས་ཤོར་རྒྱུ་ཕར་བཞག བུ་མོའི་ངོ་གདོང་
ག་འདྲ་ཡོད་མེད་ཞིབ་ལྟ་བྱ་རྒྱུ་མ་བྱུང་” ཞེས་ཞུས་པས་སྐུ་ངོ་བཞད་མོ་རབ་
ཏུ་ཤོར་ཏེ་སྤྱན་ནས་སྤྱན་ཆབ་ཡང་ཤོར་ཏེ་“འ་ཙི། འ་ཙི། དྲེལ་པ་
བཙུན་པ་འདྲ་བ་འདི་ང་ཚོ་ཕག་རི་རྫོང་ནུབ་ལ་མ་གཏོགས་ཕལ་ཆེར་སུ་ལ་
177



ཡང་ ཡོད་ མ་རེད་དཱ། མ་ རེད་པས། ལགས། འོད་ཟེར་ལགས།
ཁྱོད་རང་གིས་བྱས་ན”ཨ་ཇོ་འོད་ཟེར་ལགས་ཀྱིས་“ཞུས་ཙང་བྱས། ཨོ་
ལོ་ ཟླ་ ཕུན་ གངས་རོ་ནས་ ཐོན་དུས་ ཕལ་ཆེར་སྐྲ་ཕུད་ཕུལ་ཟིན་པ་འདྲ།
རེད་པས་”ཞེས་བཤད་དེ་ཟླ་ཕུན་གྱི་གདོང་ལ་བལྟས། སྐུ་ངོ་ཆེན་མོ་ནི་
ད་དུང་གད་མོ་བགད་དེ་ཞལ་ཡང་བཙུམས་མ་ཐུབ་པར་བཞུགས། ཟླ་
ཕུན་གྱིས་སྐད་ཀྱི་གདང་ཕྲན་བུ་དམའ་རུ་བཏང་ནས་“སྐུ་ངོ་ཆེན་མོར་ཞུ་
རྒྱུར། ལ་ཀླུང་འགྲིམ་མཁན་དྲེལ་པ་ཞིག་གིས་བཙུན་པའི་སྡོམ་པ་སྲུང་
ཐུབ་ན་གཡང་དཀར་ལུག་གུས་ཁལ་ཁྱེར་ཏེ་རྒྱ་གར་རྒྱ་ནག་ལ་འགྲོ་མདོག་
ཁ་པོ་རེད་”ཅེས་བཤད་པས་སྐུ་ངོ་དང་འོད་ཟེར་གཉིས་ཀ་ཟླ་ཕུན་ལ་སླར་
ཡང་གད་མོ་ཆེན་པོ་ཤོར་ཏེ་ སྐུ་ངོ་ཆེན་མོས་ “ གཏམ་དྲིས་ན་མི་ཤོད་་་་
བསྒུགས་ནས་ཤོད། ངས་བལྟས་ན་དྲེལ་པ་ཟེར་མཁན་མི་དེ་ཕོ་རྒོད་ཅིག་
རེད། མི་དེའི་རིགས་ལ་ཕོ་རྒོད་པོའི་མཚན་ཉིད་ཚང་ཡོད། བྱས་ཙང་
ཕོ་རྒོད་པོ་ལ་མི་དགའ་བའི་བུ་མོ་སུ་ཡོད་” ཅེས་གསུངས་པས་ ཨ་ཇོ་འོད་
ཟེར་ལགས་ཀྱིས་“སྐུ་ངོ་ཆེན་མོ་རྒྱུན་གཏན་མཐོ་གཞུང་ས་དགའ་ལྡན་ཕོ་
བྲང་གི་བཀའ་བློན་དང་དམའ་འབངས་མི་སེར་དཀྱུས་མ་ཚང་མར་འབྲེལ་
བ་གནང་མཁན་ཞིག་སོང་ཙང་གསན་རྒྱུ་གཟིགས་རྒྱ་ཧ་ཅང་ཆེན་པོ་རེད།
ལྷག་པར་ཐུགས་སྣང་ཧ་ཅང་གཤིན་པོ་སོང་སྟབས་སྐུ་འཁོར་གྱི་གཡོག་པོ་
གཡོག་མོ་བཅས་པས་ཤིན་ཏུ་མོས་པོ་བྱེད་ཀྱི་ཡོད། བྱས་ཙང་ཨོ་ལོ་ཁྱོད་
ཀྱིས་སྐུ་ངོའི་ཞབས་ཕྱི་ཡག་པོ་བསྒྲུབ་རྒྱུ་སྨོས་མེད་ལ་དེ་མིན་སེམས་ནང་ཞུ་
འདོད་གང་ཡོད་པ་ལྷུག་པོར་ཞུས་ན་སྐུ་ངོ་ཆེན་མོས་མ་གསན་པ་རྩ་བ་ནས་
གནང་གི་མ་རེད། ང་ཚོའི་སྐུ་ངོ་ཆེན་མོ་བློ་རྒྱ་ཆེན་པོ། གཞུང་དྲང་པོ།
སྐབས་རེ་བསྟན་བཤིག་འདྲ་ཤོད་མཁན་ལ་ཧ་ཅང་མཉེས་པོ་ཡོད་” ཅེས་
བཤད་ པས་ སྐུ་ངོ༌ ཡིས་ ཟླ་ ཕུན་ལ་ གཟིགས་ ཏེ་ “ མོ་ ལོ་ མི་ ཡག་ པོ་ རེད།
ཧུར་ཐག་གྱིས་ཤོག་”ཅེས་ གསུངས། ཁོང་དཔོན་གཡོག་གསུམ་པོ་ཅི་
178



གྲོལ་མོལ་གྲོལ་བཤད་དེ་མགོ་འཁོར་ནས་ཉིན་དགུང་ཞལ་ལག་ཀྱང་ཕྱི་པོར་
གྱུར། ཟླ་ཕུན་ཉིན་དགུང་ལྟོ་ཆས་མ་ཇོ་འོད་ཟེར་ལགས་ཀྱི་ལས་ཤག་ཏུ་
བཟས། ཁོས་ཁུག་མའི་ནང་ནས་འཇུར་ཏ་ཨིང་སིའི་ཆ་གཅིག་བཏོན་ཏེ་
ཨ་ ཇོ་འོད་ཟེར་ལགས། འདི་སྐུ་ངོ་ཆེན་མོར་འབུལ་རོགས་གནང༌།
བདག་གིས་སེམས་པའི་མཚོན་བྱེད་ཡིན་”ཞེས་བཤད། འོད་ཟེར་ལགས་
ཀྱིས་“ སྣང་དག་མི་དགོས། ངས་སྐུ་ངོ་ཆེན་མོ་རང་གི་ཕྱག་ཏུ་ཕུལ་ཆོག་”
ཅེས་བཤད། ཉིན་དགུང་ལྟོ་ཆས་ཚར་བ་དང་ཟླ་ཕུན་གནས་ཚང་དུ་ལོག
ཟླ་ཕུན་དང་ཚེ་རིང་གཉིས་པོ་ད་རེས་རྒྱ་ཐང་དུ་བསྐྱོད་རིང་གི་འགྲོ་སོང་
རྩིས་བརྒྱབ་སྟེ་ཡུན་རིང་འགོར་ནས་རིམ་བཞིན་ས་གཞི་མུན་པའི་ཡོལ་བས་
བསྒྲིབས་སོང༌། ལྷག་པ་ད་དུང་ལོག་ཡོང་མཁན་མེད་པས་ཟླ་ཕུན་གྱིས་
“ ཚེ་རིང༌། ལྷག་པ་ག་པར་ཕྱིན་པ་ ཡིན་ནམ་” ཚེ་རིང་གིས་ “བདག་་
གཉིས་རྫོང་འགྲམ་བར་མཉམ་དུ་ཡོད། དེ་ནས་ཁོང་གཅིན་གཏོང་དུ་
འགྲོ་དགོས་ཡོད་ཟེ་ཕྱིན་སོང༌། བདག་གིས་རྒྱུན་རིང་བསྒུགས་ཀྱང་ཡོང་
མཁན་མི་འདུག་”ཅེས་བཤད། ཟླ་ཕུན་གྱིས་བསམ་བློ་ཡུད་ཙམ་བཏང་
ནས་“ལྟས་ངན་ཁོ་ཡང་དངུལ་ཕྲན་བུ་དེ་ཆང་ཁང་དུ་བསྐྱལ་བར་ཕྱིན་པ་
རེད། ཚེ་རིང་ང་གཉིས་འགྲོ་”ཞེས་བཤད་དེ་གནས་ཚང་ནས་ཐོན་ཏེ་
ཆང་ཁང་ཁག་ནང་བཙལ། མཐར་ཆང་ཁང་ཞིག་གི་སྒོ་འགྲམ་དུ་ལྷག་པ་
རིལ་ནས་ཁོའི་གཡས་གཡོན་དུ་ཁྱི་འགའ་ཤས་ལྟོགས་ཡུལ་རྒྱག་བཞིན་ཡོད་
པ་ མཐོང༌། ཁོ་ གཉིས་ ཀྱིས་ ལྷག་ པ་ གནས་ཚང་ དུ་ འཁྲིད་ དེ་ བསྙལ།
སང་ཉིན་ཟླ་ཕུན་གྱིས་ཁོ་ལ་འཇམ་པོས་ཁ་སའི་གནས་ཚུལ་རྣམས་འདྲི་
སྐབས་ལྷག་པ་ནི་མགོ་བོ་སྒུར་རེར་སྡོད་པ་ལས་གཏམ་ཚིག་གཅིག་མི་སྨྲ།
ཟླ་ཕུན་རབ་ཏུ་ཁྲོས་ཏེ་ཡར་ལངས་ནས་ལྷག་པར་འགྲམ་ལྕག་ཚ་ཐག་ཆོད་
ཅིག་གཞུས་ཏེ་“ཞབས་འདྲེན་པ་ཁྱོད། དེ་རིང་སྐད་ཆ་གསལ་པོ་ཤོད་
ཅིག ཁྱོད་དྲེལ་པ་བྱེད་འདོད་མེད་ན་བདག་གིས་སྐུ་ངོ་མཆོག་ལ་ལམ་
179



སེང་ཞུས་ཆོག་”ཅེས་བཤད་པས་ལྷག་པས་མིག་ཆུ་ཕྲུམ་ཕྲུམ་ཏུ་བཏང་སྟེ་
“ ཨ་ཇོ་ཁོང་ཁྲོ་མ་བྱེད། བདག་ཕྱིན་ཆད་བྱ་བ་དེའི་རིགས་མི་བྱེད་ཐག་
ཆོད་ཡིན་” ཞེས་བཤད་པ་དང་ཚེ་རིང་གིས་ “ ཨ་ཇོ་ཟླ་ཕུན་ད་རེས་ལན་
ཅིག་ སྐུ་ངོ་མཆོག་ལ་མ་ཞུ་རོགས། ལྷག་པ་ཁྱོད་ཀྱང་བསླབ་བྱ་ལེན་
དགོས་”ཞེས་བཤད། ཟླ་ཕུན་གྱིས་“ཁྱོད་དེ་རིང་གནས་ཚང་གི་སྒོ་ནས་
ཐོན་མི་ཆོག འདིར་བསྡད་ནས་ཐག་པ་དང་སྒ་སྟན་ལ་སོགས་གྲ་སྒྲིག་
གྱིས་ཤིག་ ཚེ་རིང༌། བདག་ཚོ་གཉིས་རྫོང་ལ་འགྲོ་”ཞེས་བཤད་དེ་སྒོ་
ནས་ཐོན། རྫོང་གི་སྒོར་འཛུལ་ནས་སྒོ་རའི་ནང་འབྱོར་བ་དང་ ཨ་ཇོ་
འོད་ཟེར་ལགས་དེར་འཕྲད། ཁོང་གིས་“ སྐུ་ངོ་མཆོག་གིས་ཁྱོད་ཚོ་སྔོན་
ལ་ཀ་སྦུག་ཏུ་བདལ་འདྲེན་ཐེངས་གཅིག་བྱས། དེ་ནས་ཀ་སྦུག་ནས་ལྷ་
ས་བར་རིང་བདལ་ཞིག་ལེན་དགོས་པའི་བཀའ་གནང་བྱུང༌། བྱས་ཙང་
དེ་རིང་བལ་བདལ་བླངས་ནས་སང་ཉིན་ཐོན་ན། མ་རེད་པས”ཞེས་
གསུངས་པས་ཟླ་ཕུན་གྱིས་“ལགས་སོ། ད་ག་རང་ཞུས་ཆོག་” ཅེས་པས་
བཤད་ནས་རྫོང་གི་སྒོ་ནས་ཐོན། གནས་མོའི་ས་ནས་བལ་བདལ་བླངས།
གནས་མོས་དྲེལ་པ་གསུམ་པོར་ལམ་ཟས་ལུག་ཤ་རྡོག་བཙོས་པ་དང་ཐུད་
བརྫིས། དེའི་སང་ཉིན་ནམ་ལངས་པ་དང་བལ་དོ་དྲེལ་ལ་བཀལ། ཉི་
ཤར་ཙམ་ལ་ཁོ་ཚོ་ཕག་རི་ནས་ཐོན། ཕར་ལམ་རྣ་ཐོས་ལ་བརྒྱུད་བསྐྱོད་
པས་གྲོ་མོ་གླིང་མ་ཐང་སྟེང་དུ་རྩྭ་རྔ་བཞིན་པ་དང་སྟབས་འཁེལ། དེར་
རྩྭ་རྔ་མཁན་གྱི་ན་གཞོན་ཕོ་མོ་ཚོས་དར་གཟབ་ཀྱི་གྱོན་ཆས་གྱོན་པ་དེ་དག་
གི་རྣམ་པར་བཀྲ་བའི་ཁ་དོག་དང༌། སྔོ་ལྗང་རྩྭ་ཡི་ཁ་དོག་གཉིས་གཅིག་
རམ་གཅིག་གིས་འདེགས་པ་དང༌། དེ་ལ་རྟ་བདུན་དབང་པོའི་འོད་ཟེར་
རབ་ཏུ་འཕྲོས་པས་དངོས་འབྲེལ་ནམ་མཁའི་འཇའ་ཚོན་ས་རུ་ལྷུང་བ་དང་
གཉིས་སུ་མེད་པ་ཞིག་ཏུ་མཐོང་སྟེ་ཡིད་དབང་འཕྲོག་བཞིན་བསྐྱོད་པས་
ཉིན་གཉིས་པའི་མཚམས་སུ་རྣ་ཐོས་ལའི་རྩེ་མོར་སླེབས། ལ་རྩེར་ཁ་ཆར་
1:|: : 180



བུ་ཡུག་འཚུབས་ཤིང་དངོས་འབྲེལ་བར་སྣང་ཁམས་སུ་སླེབས་པ་ལྟ་བུ་ཞིག་
སྣང༌། ཁོ་ཚོ་ལ་བརྒྱབ་ཆུ་སྒྲོལ་གྱིས་ཉིན་བཞི་ཙམ་ལ་ཀ་སྦུག་ ཏུ་འབྱོར།
དེར་འབྱོར་བ་དང་ལམ་སེང་བལ་དོ་རྣམས་ཤེར་རམ་གྱི་སྒོ་འགྲམ་དུ་རྩིས་
སྤྲད་ནས་གནས་ཚང་དུ་ལོག ཟླ་ཕུན་གྱིས་གནས་མོར་ “ ཨ་ཇོ་ལགས་
བཞུགས་ཡོད་དམ་”ཞེས་དྲིས་པས་གནས་མོས་“ཨ་ཇོ་སུ་”ཞེས་དྲིས། ཟླ་
ཕུན་གྱིས་“ཁ་སྔོན་བདག་ཚོ་འདིར་སྡོད་དུས་གནས་ཚང་དུ་ཕེབས་མཁན་
ཨ་ཇོ་ཁོང་”ཞེས་བཤད། གནས་མོ་བསམ་བློ་ཡུད་ཙམ་བཏང་སྟེ་ སཾ ཨ་
ལས། ཨ་ཇོ་དབང་རྒྱལ་ལགས། ཁོང་ ཐོན་ཏེ་ཉིན་ཤས་སོང་”ཞེས་
བཤད། ཟླ་ཕུན་གྱིས་བློ་ཕངས་པའི་རྣམ་འགྱུར་བསྟན་ཏེ་མུ་མཐུད་སྐད་
ཆ་མ་བཤད་པར་ཇ་བཏུངས་ཏེ་བསྡད། གནས་མོས་ “ དོ་དགོང་ཁྱེད་
ཚོར་འབྲས་དང་ཚལ་མེད་ན་ངས་བཏང་ཆོག སང་ཉིན་ཧད་ཡིན་པས་
ཁྲོམ་ལ་ཕྱིན་ཏེ་ཉོས་ན་ཅུང་ཁེ་ཡི་རེད” ཅེས་ བཤད་པར་ཟླ་ ཕུན་གྱིས་
ཐུགས་རྗེ་ཆེ་ཞུས། སང་ཉིན་དྲེལ་པ་གསུམ་པོ་ཀ་སྦུག་ཧད་ཀྱི་ཁྲོམ་རར་
བསྐྱོད། ཁྲོམ་རའི་ཉེར་མཁོའི་དངོས་ཟོག་སྣ་ཚོགས་དང་། དེ་བཞིན་
ཕྱོགས་བཞི་མཚམས་བརྒྱད་ནས་ཡོང་བའི་ཞིང་པ་ཚོས་ཞིང་ཐོན་ཟ་བཅའི་
རིགས་མ་ཚང་བ་མེད་པ་འཁྱེར་ཏེ་ཁྲོམ་སྟར་པ་རིང་པོ་ཞིག་བཏོན་ནས་མི་
ཡི་འདུ་ཚོགས་ཤིན་ཏུ་ཆེ་བས་འཚང་ཁ་ཤིག་ཤིག་ནང་བློ་ཕུན་གྱིས་འབྲུ་
རིགས་དང་ཚལ་རིགས་ཕྲན་བུ་ཉོས། ཁྲོམ་སྨད་དུ་ཞིང་པས་བ་གླང་
དང༌། ཕག་པ། ར་སོགས་ཉོ་ཚོང་བྱེད་ཀྱི་འདུག ཁྲོམ་རའི་ཐོག་ད་
དུང་ཆོས་ ཤོད་མཁན་རྒྱ་གར་བ་དང་། མགོ་སྐྲ་སེར་ལ་མིག་སྔོ་བའི་
དབྱིན་ཇིའི་མིས་ཁྲོམ་རའི་ཐོག་ཁ་བཤད་ལག་བརྡ་བྱེད་པ། གཞས་་
གཏོང་བ། དཔེ་ཆ་བཀྲམས་པ། རི་མོ་བསྟན་ཏེ་མཛུབ་འཁྲིད་བྱེད་པ་
ལ་སོགས་ནང་དོན་ཅི་ཤོད་ཧ་མི་གོ་བར་དེར་ལྟད་མོ་བལྟས་ཏེ་ཡུད་ཙམ་
ལུས། དེ་ནས་རང་རང་ལ་མཁོ་བའི་དངོས་ཟོག་ཉོ་རུ་བསྐྱོད་པས་ཚོང་
181



ཁང་ཁག་གི་སྒོ་འགྲམ་དུ་འབྱོར། ཚོང་ཁང་ནང་ནས་རྒྱ་གར་བའི་ཚོང་
པས་“ ཨ་ཇོ་ལགས། ཡར་ཕེབས། གང་ཉོ་དགོས་ཡོད”ཅེས་བཤད།
ཁོང་གསུམ་པོ་སྦུག་ཏུ་འཛུལ་ཏེ་རས་ཆར་བལྟས་པས་ཚོང་པས་ལམ་སེང་
རས་ཆ་ཚོས་གཞི་མི་འདྲ་བ་སྣ་ཚོགས་མདུན་དུ་སྤུངས་ནས་“ཉོས་...
ཉོས། འདི་ཡག་པོ་འདུག་”ཅེས་བཤད། ཁོང་གསུམ་པོས་བུད་མེད་
ཀྱི་འོག་འཇུག་བཟོ་བྱེད་མོ་ལ་བྱིང་སྤུ་མ་དམར་པོ་ཕྲན་བུ་ཉོས། དེ་ནས་
ཚོང་ཁང་ནང་བསྒྲིགས་པའི་ཨ་རིའི་དམག་ཆས་གོས་ཐུང་སྟོད་ཐུང་དང༌།
ཀོ་ལྷམ། དེ་བཞིན་སྟོང་སྐུད་བཅས་ཀྱིས་ཁེངས་འདུག་པ་དེ་དག་ལ་ལྟ་
བཞིན་བསྡད། ཚོང་ཁང་ནས་དོན་ཏེ་ཁྲོམ་སྟེང་དུ་སླེབས་དུས་ཨ་རིའི་
དམག་ཆས་སྟོད་ཐུང་གྱོན་མཁན་མི་མང་པོ་འདུག་པས་དེ་ཚོ་ཕལ་ཆེ་བ་
གྱོན་ཆས་ཆེ་དྲག་པའི་དབང་གིས་ཕྲུ་གུར་མི་རྒན་པའི་གྱོན་ཆས་གཡོག་པ་
ལྟ་བུ་ཞིག་ཏུ་སྣང་ དེ་ནས་ཚོང་ཁང་ཁག་གསུམ་བཞི་ཙམ་ནང་འཛུལ་
པ་དེ་ཚོའི་ཚོང་པ་ཚོས་བོད་ཀྱི་ཚོང་པ་མང་པོའི་མིང་ནས་བོས་ཏེ་ ཁོང་
གསུམ་པོར་ངོ་ཤེས་ཀྱི་ཡོད་མེད་སྐད་ཆ་དྲིས། ཟླ་ཕུན་གྱིས་དེ་ཚོར་ལན་
གསལ་པོ་མ་བྱས་པར་མགོ་བོ་ལྕོག་ཙམ་བྱས། དེ་ནས་ཟླ་ཕུན་གྱིས་ཚོང་
པ་ཤེར་རམ་ཞེས་པར་བོད་ཀྱི་ཚོང་པ་སྡོད་སའི་གནས་ཚང་གང་དུ་ཡོད་
མེད་དྲིས་པར་ཚོང་པ་ཤེར་རམ་གྱིས་ལམ་སེང་“ བོད་ཀྱི་ཚོང་པ་མང་ཆེ་བ་
དགོན་པ་ཀུ་ཀྲི་དང་། དགའ་བཞི་ཀུ་ཀྲི། ཨ་མཆོད་ཀུ་ཀྲི་སོགས་ལ་
སྡོད་ཀྱི་ཡོད”ཅེས་ལན་བཏབ། ཟླ་ཕུན་ཁོ་ཚོ་འཕྲུལ་དུ་བོད་ཀྱི་ཚོང་པའི་
སར་བསྐྱོད་པས་ཀུ་ཀྲི་དེ་ཚོའི་དོ་ཁང་ནང་བོད་དུ་གཏོང་རྒྱུའི་ཅ་ལག་མང་
པོ་བཅུག་འདུག་པས་ཟླ་ཕུན་གྱིས་ཨ་རིའི་ སྟོང་སྐུད་དོ་པོ་སུམ་ཅུ་དང༌།
དེ་མིན་འགོ་སྣམ་ཐེར་མ་ལ་སོགས་དོ་པོ་བླངས་ཏེ་བདལ་གླ་ཡུལ་ཐང་ལས་
ཕྲན་བུའི་སྤོར་དགོས་པའི་རེ་བ་བཏོན་པར་ཚོང་པས་ལམ་སེང་ཁས་བླངས།
དེ་མར་བརྫང་ཐོ་བཟོས་ནས་སང་ཉིན་སྔ་དྲོ་དོ་པོ་རྩིས་ལེན་རྒྱུའི་སྐད་ཆ་
182



བྱས། རིང་བདལ་ལེན་རྒྱུའི་བྱ་བ་བདེ་བླག་ངང་གྲུབ་སྟེ་ཁོང་གསུམ་པོ་
ཉོ་ཆ་ཙག་ཙིག་བརྒྱབ་པ་རྣམས་སྒལ་པར་ཁུར་ནས་ཤར་རེར་གནས་ཚང་
དུ་ལོག ཟླ་ཕུན་ཐོན་ཁར་ཀ་སྦུག་ཏུ་བལ་གོང་ཐོག་མར་ཆག་པའི་གཏམ་
ག་ས་ག་ནས་གྲགས་བྱུང་བ་དེ་ཐོས་ཏེ་ཁོའི་སེམས་སུ་ ཕར་ལོག་སྟེ་སྐུ་ངོ༌
མཆོག་ལ་གཏམ་བཟང་འདི་ཞུས་ན་ཐུགས་སྤྲོ་པོ་ཡོང་གི་རེད་སྙམ། ཁོ་
ཚོ་ཀ་སྦུག་ནས་རྡོག་ཐོན་གྱིས་ལམ་བར་གང་མགྱོགས་ཕྱིན་པས་ཉིན་བརྒྱུད་
ལ་ཕག་རིར་སླེབས། ཟླ་ཕུན་གྱིས་དོ་པོ་ཁོ་གཉིས་ལ་རྩིས་སྤྲད་དེ་ ཤར་
རེར་སྐུ་ངོ་རྫོང་དཔོན་གྱི་དྲུང་དུ་བཅར། སྐུ་ངོ་ཡིས་“ཁྱོད་སླེབས་པས་
ཏག་ཏག་བྱུང༌། ང་མགྱོགས་པོ་ལྷ་སར་འགྲོ་མཁན་ཡིན། མ་འགྲོ་གོང་
ཐུགས་སྤྲོ་རྒྱས་པོ་ཞིག་གཏོང་རྩིས་ཡོད། སང་ཉིན་ཁྱོད་ཚོ་གསུམ་ཀ་སྔ་
པོ་ནས་འདིར་ཤོག་”ཅེས་གསུངས། ཟླ་ཕུན་གྱིས་ད་ལྟ་སྐུ་ངོ་མཆོག་ལ་ཀ་
སྦུག་ཏུ་བལ་གོང་ཆག་པའི་གཏམ་བཟང་ཞུས་ཀྱང་གསན་པ་མི་འདུག་སྙམ་
སྟེ་“ལགས་སོ་”ཞེས་ཞུས་ཏེ་ཕྱིར་ལོག སང་ཉིན་ཉི་མ་མ་ཤར་གོང་ནས་
ཟླ་ཕུན་གྱིས་ཚེ་རིང་དང་ལྷག་པ་ཁྲིད་དེ་རྫོང་ནུབ་ཏུ་ཡོང་། | གསོལ་ཐབ་
ནང་ཕག་རི་ཁུལ་གྱི་མ་བྱན་གཉིས་དང་ལག་གཡོག་ཁྲུལ་པ་མི་འགའ་ཤས་
འབྱོར་ཟིན་ཏེ་གསོལ་ཚིགས་གྲ་སྒྲིག་བྱེད་བཞིན་པའི་སྒང་རེད། ཁོང་
གསུམ་པོ་ཐབ་ཚང་དུ་ཞོགས་ཟས་ཟ་བཞིན་པའི་སྐབས་གཟིམ་དཔོན་དར་
རྒྱས་ལགས་དེར་ ཕེབས་ཏེ་ཟླ་ཕུན་ལ་ “ཁྱེད་ཚོ་གསུམ་པོ་ལྟོ་བཟས་ཚར་
རྗེས་མེ་ཤིང་གཤག་རྒྱུ་དང་ཆུ་ལེན་རྒྱུའི་ལས་ཀ་ལས་ཤོག” ཅེས་གསུངས་
པར་ཟླ་ཕུན་གྱིས་ “ལགས་སོ་” ཞེས་ཞུས། ཚ་རྟིང་མཚམས་སུ་ སྤོམ་་་
མདའ་དང་། ས་འདུ་སོགས་ཀྱི་ཚོང་དཔོན། ཚོ་པ་དང༌། བོད་ཆག
ཅབ་རུབ་བཅས་ཀྱི་འགོ་པ། དེ་མིན་ཕག་རི་ཁུལ་གྱི་མི་དྲག་ཁག་ཅིག་
བཅས་ཁྱོན་སྐུ་མགྲོན་མི་གྲངས་ཉི་ཤུ་ལྷག་ཙམ་སྔ་རྟིང་ཐོག་ཕེབས་འབྱོར་
ཟིན། གཟིམ་དཔོན་དར་རྒྱས་ལགས་ཀྱིས་སྐུ་མགྲོན་ཚོ་སྐུ་ངོ་ཆེན་མོའི་སྐུ་
183



འགྲམ་བར་གདན་འདྲེན་ཞུས། སྐུ་ངོ་ཡི་བལ་ཤོ་དང༌། འབྲས་ཁང་།
ཤོག་སྒྲུབ་བཅས་ཕེབས་མེད་པ་མཁྱེན་ཏེ་དར་རྒྱས་ལ་འཕྲལ་དུ་གདན་
འདྲེན་དགོས་པའི་བཀའ་གནང་། ཡུད་ཙམ་ཞིག་ནས་དར་རྒྱས་ཚུར་
འཁོར་ཏེ་“སྐུ་ངོ་བལ་ཤོ་ཕྱག་ལས་རྐྱེན་པས་ཁོམ་པ་མེད་པར་ཕུད། ཁོང་
རྣམ་གཉིས་ད་ལྟ་ལམ་སེང་བཅར་ཆོག་གསུང་གིས་”ཞེས་སྙན་སེང་ཞུས། །
རྫོང་ནུབ་ཀྱི་ཚོམས་ཆེན་བཀྲིས་དགའ་འཁྱིལ་ནང་སྐུ་ངོ་ཚོ་གདན་
ཐོག་ཏུ་འཁོད་དེ་གསོལ་ཇ་དང་ཞལ་ཏོག་མཆོད་བཞིན་པའི་སྐབས་སུ་སྐུ་
ངོ་མཆོག་གིས་ཞལ་རས་འཛུམ་དམུལ་དམུལ་ངང་“ ལྷན་རྒྱས་ཚོ་སྐུ་ལྷོད་
ལྷོད་བྱས་ཏེ་བཞུགས་རོགས་གནང༌། ངོས་རང་རྫོང་དུ་གཞུང་སའི་བྱ་བ་
བསྒྲུབས་ཏེ་ལོ་ ཤས་སོང་རིང་། གྲོགས་པོ་རྣམ་པ་ཚོས་ཕྱར་བ་གྲུ་་་་་
འདེགས་ཀྱིས་རྒྱབ་སྐྱོར་གནང་བ་ལ་ཐུགས་རྗེ་ཆེ་ཞུ་རྒྱུ་དང་། ད་རེས་ལྷ་
སར་འགྲོ་ཁར་གསོལ་ཚིགས་ སྟབས་བདེ་ཞིག་བཤམས་ པ་ལ་ལྷན་ རྒྱས་
ཐུགས་སྤྲོ་པོའི་ངང་དགྱེས་བཞེས་གནང་བར་ཞུ་”ཞེས་གསུངས་པ་དང་
གཞོགས་སུ་བཞུགས་པའི་མི་དྲག་དབང་ཕྱུག་ལགས་ཀྱིས་“བདག་ཚོའི་སྐུ་
ངོ་མཆོག་ སྐུ་ན་ཕྲ་ཡང་རྣམ་དཔྱོད་ཡངས་པ། ཐུགས་ སྣང་གཤིན་པ།
གཞུང་སའི་ཕྱག་ལས་ལ་འཕྱུགས་པ་མེད་པ། | ཕག་རི་རྫོང་དཔོན་གནང་
མཁན་མང་པོ་བྱུང་སོང་ཡང་སྐུ་ངོ་ཁྱེད་ལྟ་བུ་ཧ་ལམ་བྱུང་མྱོང་མེད་པས་ད་
རེས་ལྷ་སར་ཕེབས་དགོས་ཤར་ཡང་གང་མགྱོགས་ཕྱིར་ཕེབས་གནང་རྒྱུ་ནི་
བདག་ཚོ་ཁྲལ་པ་སྤྱིའི་བསམ་འདུན་ཡིན་”ཞེས་ཞུས་པའི་གཏམ་མཇུག་མ་
འགྲིལ་གོང་སྤོམ་མདའི་ཚོང་པས་“ སྐུ་ངོ་ལྷ་སར་ཕེབས་པ་དང་ང་ཚོ་སྤོམ་
མདའ་ཚང་ལ་ཡིན་ཅིག་ཕེབས་དགོས། གུས་པས་ཕག་རི་ཁུལ་དུ་སྤོམ་
མདའི་ཚོང་པ་དང་དྲེལ་པར་སྐུ་ངོ་མཆོག་གིས་གཟིགས་སྐྱོང་ཆེན་པོ་ཐོབ་
པའི་གནས་ཚུལ་ང་ཚོའི་སྐུ་ངོ་ཡི་སྙན་ལམ་དུ་ཕུལ་ཟིན་པ་ཡིན། ང་ཚོས་
ལྷ་སར་ཐུགས་རྗེ་ལེགས་འབུལ་ཞུས་ཆོག་ག་ཅིག་” ཅེས་བཤད། དེར་
184



བཞུགས་སྐུ་མགྲོན་ཚོས་སྐུ་ངོ་མཆོག་ལ་བསྔགས་བརྗོད་ཀྱི་གཏམ་སྙན་པོ་
བར་མེད་པར་ཞུས། ཉིན་དགུང་གསོལ་ཚིགས་མ་བཏང་མཚམས་སུ་སྐུ་
ངོ་ནུབ་ཀྱིས་བཞུགས་གདན་གཡས་སུ་བཞུགས་ནས་བཀའ་མོལ་གནང༌།
ཉིན་དགུང་གསོལ་ཚིགས་གྲུབ་པ་དང་མཱ་ཅང་དང་སྦག་ཆེན། ཤོ་ལ་
སོགས་པ་རོལ་རྩེད་ཀྱི་བྱེ་བྲག་རྣམས་བཤམས་ཏེ་ སྐུ་མགྲོན་ཚོ་དེར་དབུ་
འཁོར། སྐུ་མགྲོན་དགུང་ལོ་མཐོ་བ་ཁག་ཅིག་སྐུ་ངོ་མཆོག་གི་གཟིམ་ཆུང་
དུ་གདན་དྲངས་ཏེ་དེར་བཀའ་མོལ་གནང་སྟེ་བཞུགས། གཡོག་པོ་་་
གཡོག་མོ་ཚོས་བཞུགས་ གྲལ་ཁག་ལ་ཇ་ཆང་དང༌། ཞལ་ ཏོག་ དྲངས།
དགོང་དྲོའི་གསོལ་ཚིགས་གྲུབ་པ་དང་མཱ་ཅང་ལ་ སོགས་པའི་རོལ་རྩེད་
མཚམས་བཞག་སྟེ་མཆོད་ཆང་དང་། བཞེས་རག གཞས་ཞབས་བྲོ་
ལ་ སོགས་པའི་དགའ་སྤྲོའི་ལོངས་སྤྱོད་ལ་རོལ། མུན་པའི་བླ་བྲེས་ ས་
གཞིའི་བཞིན་རས་ཡོངས་སུ་བསྒྲིབས་ཀྱང་རྫོང་ནུབ་ཀྱི་ཤེལ་ཁྲའི་ནང་ནས་
ས་ཞུའི་འོད་སྣང་ཁྲ་ལྷེམ་ལྷེམ་དུ་ཕྱིར་འཕྲོས། ཚོམས་ཆེན་བཀྲིས་དགའ་
འཁྱིལ་ནང་གཞས་དང་ཞབས་བྲོ་བརྒྱབ་སྟེ་དགའ་སྤྲོའི་རྣམ་པའི་ཁྲོད་དུ་
ཕག་རི་ནས་ཐོན་པའི་འབྲས་རག་དང༌། རྒྱ་གར་ནས་ཐོན་པའི་ཨ་རག་
ཝུད་སེ་ཁིལ། རམ་བཅས་ཤེལ་གྱི་དཀར་ཡོལ་ཡུ་རིང་ནང་བླུགས་ཏེ་སྐུ་
མགྲོན་ཚོར་ཡང་ཡང་བཏེགས་པ་དང༌། དགོད་སྒྲ་དང་གཏམ་གླེང་བའི་
སྒྲ་བཅས་ཀྱིས་ཡོངས་སུ་ཁེངས་པར་བྱས་སོ། ཟླ་ཕུན་ཁོ་ཚོ་གསོལ་ཐབ་
ཀྱི་ལས་ཀ་ཕལ་ཆེར་ཚར་ནས་གཡོག་པོ་ཚོས་ཤེལ་ཁྲའི་ཕྱི་ནས་སྐུ་མགྲོན་
ཚོས་ཞབས་གཞས་གནང་བར་ལྟད་མོ་བལྟས་དེ་བསྡད། ནམ་ཕྱེད་མ་
ཟིན་ཙམ་ལ་སྐུ་མགྲོན་ཚོ་ཕེབས་སྐྱེལ་ཆ་ཚང་ཞུས་ཏེ་རྫོང་ནུབ་སྒོ་རའི་ནང་
གཞི་ནས་ཁུ་སིམ་མེར་གྱུར། ཐུགས་སྤྲོའི་ཉིན་གཉིས་པའི་ཞོགས་པར་
ཕག་རི་བ་ཨ་སོང་ཐ་རིང་དང༌། རོགས་པ་མི་གཅིག་དང༌། བུད་མེད་
གསུམ། ད་དུང་ཁམས་པ་འགའ་ཤས་དང་། ཕག་རི་བ་འགའ་ཤས།
185



འབྲུག་པ་བཅས་རྫོང་ནུབ་ཀྱི་སྒོ་རའི་ནང་འབྱོར། གཟིམ་དཔོན་དར་
རྒྱས་ལགས་ཀྱིས་ཁོ་ཚོ་ཐབ་ཚང་དུ་ཁྲིད་ནས་ཞོགས་ཟས་སྟེར། ཚ་རྟིང་
ཙམ་ལ་སྐུ་མགྲོན་ཚོ་འཛོམས་པ་དང་སྐུ་ངོ་མཆོག་གིས་ཡང་ཆིང་རོལ་མོ་
དང་ཨ་སོང་ཐ་རིང་གིས་སྒྲ་སྙན་དཀྲོལ། བུད་མེད་གསུམ་པོས་གཞས་
བཏང་། དལ་ཞིང་ལྷོད་པའི་ནང་མའི་གླུ་དབྱངས་ཁྲོད་དུ་སྐུ་མགྲོན་ཚོས་
ཇ་ཆང་ལ་རོལ་བཞིན་གནས། “སྐུ་ངོ་རྫོང་ནུབ་ལ་སྒྱུ་རྩལ་དྲུག་ཅུ་རྩ་
བཞིའི་རྩལ་ལག་ཁོང་དུ་ཆུད་འདུག་ཞུས་ན་ཧ་ལམ་ཧར་གཏམ་ལ་འགྲོ་བ་
མི་འདུག་གཱ གཟིགས་དང༌། ཡང་ཆིང་རོལ་མོ་དཀྲོལ་སྟངས་དེ་ཕག་
ནི་ཕར་བཞག ལྷ་སའི་ནང་དུ་ཡང་མི་མང་པོ་ཡོད་ཀྱི་མ་རེད་”“བཀའ་
གནང་རང༌། སྐུ་ངོ་རྫོང་དཔོན་གྱིས་ཞབས་ གཞས་གནང་ན་དངོས་
གནས་ལྟད་མོ་འདི་ལས་ཆེ་གི་རེད་”སྐུ་ངོ་རྫོང་དཔོན་དང་ཨ་སོང་ཐ་རིང་
གཉིས་མཉམ་དཀྲོལ་གནང་བའི་རོལ་མོའི་རམ་འདེགས་ཐོག་བུད་མེད་
གསུམ་པོའི་འཇོལ་མོའི་དབྱངས་ལ་འགྲན་པར་ཕོད་པའི་གྲེ་འགྱུར་སྙན་
པའི་ གཞས་གཏོང་བཞིན་ལུས་པོ་ལྡེམ་ལ་རྐང་བྲོ་ཉ་མོ་འཁྱུག་པ་དང་་་
གཉིས་སུ་མེད་པའི་ལྟད་མོས་སྐུ་མགྲོན་ཀུན་གྱི་ཡིད་ཀྱི་དབང་པོ་ཅིག་ཅར་
དུ་འཕྲོག་སྟེ་ཉིན་དགུང་གསོལ་ཚིགས་ཀྱང་མགྱོགས་ཙམ་གྲུབ་ན་ཅི་མ་རུང་
སྙམ་པ་བྱུང་། ཕྱི་དྲོ་ཉི་མ་ནུབ་རིའི་རི་རྩེ་དང་ཐག་རྒྱང་གང་ཙམ་གྱི་བར་
ཐག་ཡོད་པའི་སྐབས་སུ་རྫོང་ནུབ་ཀྱི་ཚོམས་ཆེན་བཀྲིས་དགའ་འཁྱིལ་གྱི་
ཤེལ་ཁྲའི་ནང་ནས་ཕོ་སྐད་ཤིན་ཏུ་གསངས་ཤིང་། འགྱུར་ཁུག་ཧ་ཅང་
ལེགས་པ་ཞིག་གིས་ཀ་ལ་དབང་པོའི་རྣམ་ཐར་བཏང་བ་དེ་སྒོ་རའི་དཀྱིལ་
དུ་མེ་ཤིང་གཤག་བཞིན་པའི་ཟླ་ཕུན་གྱིས་ཐོས་ཏེ་རྣ་བ་ཀྲོང་ཀྲོང་བྱས་ཏེ་
ཡུད་ཙམ་ཉན་པས་ཇི་ཙམ་ཉན་པ་དེ་ཙམ་གྱིས་ཉན་འདོད་ཆེ་རུ་ཕྱིན་ཏེ་མི་
ཤིང་གཤག་འཕྲོ་བཞག་སྟེ་ཚོམས་ཆེན་བཀྲིས་དགའ་འཁྱིལ་གྱི་སྒོ་འགྲམ་དུ་
སོང་ནས་སྒོ་ཡོལ་བཀྱག་ཙམ་བྱས་པས་རྣམ་ཐར་གཏོང་མཁན་གཞན་མ་
186



ཡིན་པར་སྐུ་ངོ་རྫོང་ནུབ་ཡིན་པ་ཤེས། ཟླ་ཕུན་ཧ་ལས། ཧང་སངས་
ནས་མིག་གཉིས་ཅེ་རེར་གདངས་ཏེ་སྐུ་ངོ་མཆོག་ལ་བལྟས་ནས་རེ་ཞིག་རི་
མོ་ལྟ་བུར་གྱུར། སྐུ་ངོ༌ རྫོང་གི་རྣམ་ཐར་ཚར་བ་དང༌། ཁྲུང་ཞུས་
གཞོན་ནུ་མ་ གཉིས་ཀྱིས་སྐུ་ངོ་མཆོག་ལ་ལེགས་ཆང་བཏེགས། ། དེར་་
བཞུགས་སྐུ་མགྲོན་ཚང་མ་མཐེ་བོང་ཀེར་ཏེ་སྐུ་ངོ་རྫོང་དཔོན་གྱི་རྣམ་ཐར་
ལ་བསྔགས་བརྗོད་ཚིགས་ཀྱི་མེ་ཏོག་ལན་བརྒྱར་གཏོར་སོང་། ཟླ་ཕུན་ཕོ་
ལོ་ཉི་ཤུ་རྩ་གྲངས་ལ་སླེབས་ཀྱང་འདི་ལྟ་བུའི་དགའ་སྤྲོའི་རྣམ་པ་མཐོང་བ་
ཐེངས་དང་པོ་ཡིན་པས་ཁོའི་ཡིད་ལ་བག་ཆགས་ཤིན་ཏུ་ཟབ་མོ་བཞག་པ་
དང་ལྷག་པར་སྐུ་ངོ་རྫོང་དཔོན་གྱི་རིག་པའི་རྩལ་ལ་ཧ་ལས་ནས་འཇིག་
རྟེན་འདིའི་ཐོག་བདག་ཚོའི་སྐུ་ངོ་རྫོང་དཔོན་ལས་ལྷག་པའི་མི་ཞིག་ཨེ་
ཡོད་སྙམ་པ་བྱུང་། ཟླ་ཕུན་ག་ལེར་གསོལ་ཐབ་ཏུ་སོང༌། དེར་གཟིམ་
དཔོན་དར་རྒྱས་ལགས་མཆོད་ཆང་མཆོད་དེ་བཞུགས་ཡོད། ཁོང་གིས་
ཟླ་ ཕུན་ལ་ “ ཨོ་ལོ་ཟླ་ཕུན། ་ཤོག ཆང་གང་འཐུང་”ཞེས་བཤད་པ་
དང་སྦྲགས་ཆང་ཕོར་ཟླ་ཕུན་ལ་སྤྲད། ཟླ་ཕུན་གྱིས་ཆང་གང་བཏུངས་ཏེ་
“ ཨ་ཇོ་དར་རྒྱས་ལགས། བདག་ཚོའི་སྐུ་ངོ་ཡི་གསུང་ཐར་འདི་འདྲའི་
སྙན་པ་ལ་” ཞེས་བཤད། གཟིམ་དཔོན་དར་རྒྱས་ཀྱིས་ “ སྐུ་ངོ་རྫོང་
དཔོན་ལྷ་སར་བཞུགས་དུས་ཐེངས་གཅིག་གསོལ་ཚིགས་ཐོག་གསུང་ཐར་
གནང་བས་སྐྱོར་མོ་ལུང་ལྷ་མོའི་དགེ་རྒན་ཧང་སངས་ནས་ སྐུ་ངོ་རྫོང་"
དཔོན་ལ་བསྔགས་བརྗོད་ཚད་མེད་བྱས་སོང་”ཞེས་བཤད། ཟླ་ ཕུན་
གྱིས་ “ ཨ་ཇོ་ལགས། བདག་ལ་ཆང་དམ་བི་ གང་ གསོལ་རས་གནང་
རོགས་གནང་། བདག་གི་རོགས་པ་གཉིས་ད་དུང་མེ་ཤིང་གཤག་གི་
ཡོད”ཅེས་བཤད། གཟིམ་དཔོན་དར་རྒྱས་ཀྱིས་“བསོད་ནམས་སྒྲོལ་མ།
ཆང་མ་ཅེའི་ལགས་ས་ནས་ཆང་དམ་བི་གང་བླངས་ཏེ་སྒོ་རའི་ནང་གི་མེ་
ཤིང་གཤགེ་མཁན་ཚོར་སྐྱེལ་ཤོག་”ཅེས་བཤད། གཟིམ་དཔོན་དར་རྒྱས་
187



ཀྱིས་“ ཨོ་ལོ་སྔོན་ལ་ཆང་འདི་ཞབས་དག་རྒྱོབ་”ཅེས་བཤད། ཟླ་ཕུན་
གྱིས་ཆང་ཕོར་གང་ཞབས་དག་བརྒྱབ་ནས་སྒོ་རའི་ནང་དུ་སོང་། དགོང་
དྲོ་སྐུ་མགྲོན་རྣམས་ཕེབས་སྐྱེལ་ཆ་ཚང་ཚར་རྗེས་ཟླ་ ཕུན་གྱིས་སྐུ་ངོའི་་
གཟིམ་ཆུང་དུ་སོང་ནས་ཐོན་ཕྱག་ཞུ་བར་བཅར། གཟིམ་ཆུང་གི་ སྒོ་
འཛུལ་བ་དང་ཕྱག་འབུལ་ཞུས་ཏེ་“སྐུ་ངོ་མཆོག་ལ་ཞུ་རྒྱུར། བདག་སང་
ཉིན་ཐོན་ན་མ་གཏོགས་བདལ་དོས་ དུས་ ཐོག་ལ་རྩིས་སྤྲོད་ཐུབ་པ་མི་ས་
འདུག་”ཅེས་བཤད། སྐུ་ངོ་ཡིས་ ༥ ཨ་ཁཱ། སང་ཉིན་ང་ཚོ་རྫོང་ནང་
ཁུལ་གྱི་གཡོག་པོ་ཚང་མ་སྐྱིད་པོ་བྱས་ཏེ་བཞག་རྩིས་ཡོད། ཁྱོད་གནངས་
ཉིན་ཐོན་ན་མི་འགྲིག་གམ་”ཞེས་དྲིས། ཟློ་ཕུན་གྱིས་“སྐུ་ངོ་མཆོག་གི་
ཐུགས་ལ་དགོངས་པ་ཙམ་གྱིས་བཀའ་དྲིན་ཆེ། བདག་སང་ཉིན་ཐོན་རྒྱུ་
ཡིན་”ཞེས་བཤད། སྐུ་ངོ་རྫོང་གིས་“འགྲིག་གཱ འདི་ཁྱོད་ཀྱི་རྔན་པ་
ཡིན་”ཞེས་གསུངས་པ་དང་བཅུ་ལོར་གཉིས་ཟླ་ཕུན་ལ་གནང༌། ཟླ་ཕུན་
གྱིས་“ ཐུགས་རྗེ་ཆེ་”ཞེས་བཤད་པ་དང་བཅུ་ལོར་གཉིས་པོ་ཚུར་བླངས་
ནས་“ སྐུ་ངོ་མཆོག་ལ་ཀ་སྦུག་ ཏུ་བལ་ གོང་ཆག་པའི་སྐོར་ཕྲན་བུ་ཞུ་རྒྱུ་
ཡོད་” ཅེས་བཤད་པས་སྐུ་ངོ་ཡིས་“ང་གཉིས་ལྷ་སར་འཕྲད་ཡོང་། དེ་
དུས་ཞིབ་ཕྲའི་སྐད་ཆ་བྱས་ཆོག་”ཅེས་གསུངས། ཟླ་ཕུན་གྱིས་བསྐྱར་དུ་
ཕྱག་འབུལ་ཞུས་ཏེ་གཟིམ་ཆུང་གི་སྒོ་ནས་ཕྱིར་ཐོན། ཉིས་ཐོག་ནས་མར་
བབས་ཏེ་ཨ་ཇོ་འོད་ཟེར་ལགས་ཀྱི་དྲུང་དུ་སང་ཉིན་ལྷ་སར་ཐོན་རྒྱུ་ཡིན་
པའི་སྐོར་ཞུ་བར་སོང་། །
ན །
བརྒྱད་པ། གཅུང་མོར་མག་པ་བླངས་པ། | ན་མོ་
རྒྱང་རིང་ནས་ལིང་ཤང་གི་སྒྲ་ཞིག་གྲགས་པ་དེ་ཇེ་ཉེ་ཇེ་ཉེར་སོང་སྟེ་
མཐར་གངས་རོ་གཞིས་ཀའི་ལུང་ཆུང་ཁྱབ་ནས་དབེན་པའི་རི་ཁྲོད་ལྟ་བུའི་
188



གྲོང་ཚོ་དེ་ཉིད་གཉིད་སད་པ་ལྟ་བུར་གྱུར། | ས ཨ་ཇོ་ཟླ་ཕུན་ལོག་སླེབས་
སོང་” “ ཨ་ཇོ་ཟླ་ཕུན་ལོག་སླེབས་སོང་”ཞེས་གྲོང་ཚོའི་ནང་གི་རྒན་གཞོན་
ཚང་མ་འཛུམ་དམུལ་དམུལ་ངང་གླེང་མོལ་འདི་འདྲ་ཞིག་བྱེད། རྒྱང་
རིང་གི་གྲོང་ཁྱིམ་ལ་ལའི་ཐོག་ཁའི་སྟེང་ནས་དཔྲལ་ལག་བཀབ་སྟེ་རྒྱང་ལྟ་
བྱེད་མཁན་བུད་མེད་འགའ་ཤས་བྱུང༌། གྲོང་གཤམ་ཞིང་ཁའི་ནང་ནས་
ལས་ཀ་བྱེད་འཕྲོ་བཞག་སྟེ་ལིང་ཤང་གི་སྒྲའི་ཕྱོགས་སུ་ལྟ་མཁན་མི་ཁག་
ཅིག་བྱུང་། གྲོང་ཚོའི་གཡུལ་ཁའི་སྟེང་གི་ཐལ་རྩེད་རྩེད་མཁན་ཕྲུ་གུ་ཁྱུ་
གཅིག་རྩེད་མོ་རྩེད་འཕྲོ་ བཞག་ སྟེ་ལིང་ ཤང་ གི་ སྒྲའི་ཕྱོགས་ སུ་ རྒྱུགས།
དེའི་ཁྲོད་ནས་ལོ་ན་བརྒྱད་དགུ་ཙམ་ལ་སོན་པའི་ཕྲུ་གུ་གདོང་པར་ཐལ་བ་
དང་རྔུལ་དྲེག་གིས་ནག་པོར་གྱུར་པ་ཞིག་གིས་ཕྲུ་གུ་གཞན་ཚོའི་རྗེས་སུ་མ་
རྒྱུགས་པར་ཟླ་ཕུན་གྱི་ཁྱིམ་ཕྱོགས་སུ་ཤར་རེར་རྒྱུགས་ཡོང་ནས་རྨོ་བོ་སྐྱིད།
པར་འཕྲིན་བཟང་བསྐྱལ། ཐབ་ཚང་ནང་སྐད་ཆ་ཤོད་བཞིན་པའི་ཟླ་
ཕུན་གྱི་ཨ་མ་སྐྱིད་པ་དང་ཨ་ཞང་གཉིས་འཕྲིན་བཟང་དེ་ཐོས་ཏེ་དགའ་
བའི་འཛུམ་མདངས་ཕྱུང་བཞིན་པར་“ད་ཡག་སོང༌། ། མོ་ལོ་ལོག་ཡོང་བ་
རེད་”ཅེས་ཤོད་བཞིན་འཕྲིན་བཟང་སྐྱེལ་མཁན་ཕྲུ་གུ་དེ་དང་མཉམ་དུ་སྒོ་
རྩར་ཐོན། སྒོ་རའི་ནང་བ་གཡོག་རྒྱུག་བཞིན་པའི་གཅུང་མོས་ལམ་སེང་
ཐབ་ཚང་དུ་ཕྱིན་ཏེ་མེ་ཁ་གསོས། ཟླ་ཕུན་ཁྱིམ་གྱི་དུ་ཁུང་ནས་དུ་བ་སྔོ་
འཕྱུར་རེར་ཐོན། ཐབ་དཀྱིལ་གྱི་ཆུ་འཁོལ་སྐད་བརྒྱབ་པའི་མཚམས་སུ་
ཟླ་ཕུན་ཁྱིམ་དུ་འབྱོར། ཁོ་པས་དུས་རྒྱུན་ལྟར་རྟ་སྒོ་ནང་དུ་ཕབ་སྟེ་ཇ་
ཕོར་པ་གང་མི་བཏུང་བར་སྔོན་ལ་གཞིས་ཀར་སོང་། ། ཨ་མས་གྲོ་ཞིབ་
བརྫིས། གཅུང་མོས་ཇ་བཟོས། ཨ་ཞང་ལགས་ཀྱིས་གདན་ཐོག་ཏུ་
བཞུགས་ཏེ་ཨ་མར་སྐད་ཆ་ཤོད་བཞིན་ཁོང་གསུམ་པོ་ཟླ་ཡུན་བསྒུགས་ནས་
བསྡད། ཉི་མ་ནུབ་རིའི་རི་རྩེར་བཞུད་པའི་སྐབས་སུ་ཟླ་ཡུན་གཞི་ནས་
ཁྱིམ་དུ་འབྱོར། ཟླ་ཕུན་གདན་ཐོག་ཏུ་འཁོད་པ་དང་མགོ་ནས་ཞྭ་མོ་
189



ཕུད་དེ་མལ་ཆས་སྟེང་དུ་བཞག > གཅུང་མོས་བླུགས་པའི་ཇ་དཀར་ཡོལ་
གང་པོ་དེ་ཞབས་དག་བརྒྱབ་ནས་ཨ་མའི་ཕྱོགས་སུ་བལྟས། ཨ་མའི་མིག་
ལ་མཆི་ཞག་འཁོར་བཞིན་ཟླ་ཕུན་གྱི་ངོ་གདོང་ལ་ཅེ་རེར་བལྟས་ཏེ་ཁ་ནས་
གཏམ་ཚིག་གཅིག་མི་སྨྲ་བར་རི་མོ་བཞིན་དུ་གནས་པའི་ཚུལ་དེ་ ཨ་ཞང་
ལགས་ཀྱིས་གཟིགས་ཏེ་ཁོང་གིས་“ད་མོ་ལོ་ལོག་ཡོང་བ་ཡག་བྱུང་། ད་
ཨ་མ་སྔར་དང་མི་འདྲ་བར་ཉིན་ལྟར་ཨོ་ལོ་ཁྱོད་ཀྱི་མིང་ནས་འབོད་དེ་དྲན་
གྱི་འདུག་ཅེས་ཤོད་ཀྱིས། སྐྱིད་ པ། ་ད་ ཨོ་ ལོ་ འདིར་ སླེབས་ སོང་།
ཁྱོད་བློ་བདེ་ཨེ་སོང་”ཞེས་གསུངས་པར་ཨ་མས་གཞི་ནས་མིག་ཆུ་འཕྱིས་
བཞིན་དགོད་འཚེར་འཚེར་ངང་“བདག་བློ་བདེ་སོང་ བློ་བདེ་སོང་”
ཞེས་བཤད།
ཚོ
མུན་པ་རུབ་པ་དང་ཟླ་ཕུན་ནང་མི་བཞི་པོ་སྒོར་རེར་བསྡད་དེ་ཐུག་
པ་འཐུང་བཞིན་པའི་སྐབས་སུ་ཨ་ཞང་ལགས་ཀྱིས་“ད་དངོས་གནས་ཨོ་ལོ་
མི་རྒན་རང་ཆགས་འདུག ཕྲུ་གུ་འཚར་ལོས་བྱུང་བྱུང་བཞིན་བདག་ཚོ་
རྒས་ཀྱི་ཡོད་ན་ད་ཚོད་མི་ཡུལ་འདི་ལ་བསྡད་ཡོད་ཀྱི་མ་རེད། སྐྱིད་པ།
རང་གི་སེམས་ནང་ཨོ་ལོ་ད་དུང་ཕྲུ་གུ་ཞིག་ཡིན་ཁོ་ན་སྙམ་གྱི་ཡོད་པ་འདྲ་”
ཞེས་བཤད་པར་ཨ་མས་“ ཕྲུ་གུ་ག་ཚོད་འཚར་ནའི་ཕྲུ་གུ་རང་རེད། ད་
བདག་ནི་སྔར་དང་མི་འདྲ་བར་ཨོ་ལོ་ཁྱིམ་གྱི་སྒོ་ཐོན་པ་ནས་ཚུར་མ་ལོག་
བར་དྲན་དྲགས་ནས་རྨི་ལམ་ནང་ཡང་ཡང་རྨིས་ཀྱི་འདུག མོ་ལོ་ད་རེས་
ཉིན་ཤས་ཁྱིམ་དུ་སྡོད་རྒྱུ་ཨེ་ཡོད་” ཅེས་དྲིས། ཟླ་ཕུན་གྱིས་བརྩེ་སེམས་
ཤིན་ཏུ་ཟབ་པའི་ཨ་མའི་སྐད་ཆར་ཐད་ཀར་ལན་བརྒྱབ་མ་ནུས་པར་ཨ་
ཞང་ལགས་ཀྱི་ཕྱོགས་ལ་བལྟས། ཨ་ཞང་ལགས་ཀྱིས་“སྐྱིད་པ། ད་ཨོ་
ལོའི་སེམས་ལ་ཁག་པོ་མ་བཟོ་དང་། ཁྱིམ་ལ་ཨ་མའི་འགྲམ་དུ་སྡོད་
འདོད་ཡོད་དང་ཡོད། ཡིན་ནའི་ཁོ་དུས་ཐོག་ལ་འགྲོ་མ་ཐུབ་ན་དོ་་་
བདག་གིས་ཉེས་ཆད་བཅད་ཀྱི་རེད་”ཅེས་བཤད། ཟླ་ཕུན་གྱིས་“ ཨ་མ།
190



བདག་གིས་ཨ་མ་དང༌། ཨ་ཞང་ལགས། གཅུང་མོ་བཅས་ལྷ་སར་ཇོ་
བོ་མཇལ་དུ་འཁྲིད་ཐུབ་པ་བྱེད་ཀྱི་ཡིན”ཞེས་བཤད་པར་ཨ་མས་“སྐྱབས་
སུ་མཆི་”ཞེས་བཤད། ཨ་ཞང་ལགས་ཀྱིས་“བདག་ལོ་ཆུང་དུས་ལྷ་སར་
ཐེངས་གཅིག་འགྲོ་མྱོང་། དེ་ནས་ད་བར་ལོ་སུམ་ཅུ་ལྷག་འདས་ཟིན་
པས་ལྷ་སར་འགྱུར་བ་ཆེན་པོ་ཕྱིན་ཡོད་ཀྱི་རེད་”ཅེས་བཤད། གཅུང་
མོས་དགའ་བ་རབ་ཏུ་རྒྱས་ཏེ“ ཨ་ཇོའི་བསོད་བདེ་ལ་ཡང་། བདག་བུ་
ཡིན་ན་ཨ་ཇོ་མཉམ་དུ་ཕྱིན་ཏེ་ད་ཚོད་ལྷ་སར་ཐེངས་འགའ་ཤས་སླེབས་ས་
ཡོད་”ཅེས་བཤད། ཟླ་ཕུན་གྱིས་ལྷ་སའི་སྐོར་དང༌། གཟིམ་ཤག་གི་
སྐོར། ལམ་བར་གྱི་མཐོང་ཐོས་སོགས་གླེང་སྟེ་ནང་མི་གསུམ་པོས་ཨོ་ལོའི་
ཁ་ལ་བལྟས་ནས་རེ་ཞིག་ཕོར་པའི་ནང་གི་ཇ་ཡང་འཐུང་རྒྱུ་བརྗེད་དེ་གྲང་
མོར་གྱུར། དགོང་དྲོ་ཐུག་པ་བཏུངས་ཏེ་ཟླ་ཕུན་གྱིས་མུ་མཐུད་བཤད་
བཤད་ནས་ནམ་ཕྱེད་མཚམས་སུ་གཞི་ནས་ཉལ། |
ཀྱི # ཨ་མས་ཟླ་ཕུན་གྱི་སྔས་འཁྲིས་སུ་བསྡད་དེ་ཨོ་ལོའི་མགོ་ལ་བྱིལ་བྱིལ་
བྱེད་བཞིན་ཨོ་ལོ་ པང་དུ་འོ་མ་སྟེར་བའི་ཚུལ་རྣམས་དྲན་ནས་ དགོད་་་
འཚེར་བཞིན་ “ ཨོ་ལོ་ཨ་མའི་པང་དུ་འོ་མ་འཐུང་བའི་སྐབས་སུ་དངོས་
གནས་ང་གཉིས་མ་བུ་གཉིས་སྐད་ཅིག་ཙམ་ཡང་འབྲལ་གྱི་མེད། ད་ཕྲུ་
གུ་ཡར་འཚར་ཏེ་ལྟོ་གོས་ཇེ་ཡག་ཏུ་སོང་ན་ཡང་ཨོ་ལོ་ཁྱོད་དྲན་དྲགས་ནས་
མཚན་མོ་གཉིད་ཀྱང༌་ ཁུག་གི་མི་འདུག” ཅེས་ཤོད་བཞིན་མིག་ཆུ་ཕྱིས།
ཟླ་ཕུན་གྱིས་ཨ་མའི་གཉེར་མས་བཏུམས་ཤིང༌། རྩ་རོང་ལ་ཚིགས་འཁྱོག་
པའི་ སྡོང་རྒན་གྱི་ཟླ་བ་ལྟ་བུའི་ལག་ནས་འཇུས་ཏེ་ཨ་མར་སེམས་གསོའི་
སྐད་ཆ་ཚིག་འགའ་བཤད་ཀྱང་ཇི་ཙམ་བཤད་པ་དེ་ཙམ་གྱིས་སེམས་པ་ཇེ་
སྡུག་ཏུ་སོང་སྟེ་མཐར་ཟླ་ཕུན་གྱི་མིག་གཉིས་ནས་མཆི་མའི་ཐིགས་པ་ཕྲེང་
ཐག་ཆད་པའི་ཕྲེང་རྡོག་བཞིན་ས་ལ་ཟགས། ཨ་མས་“ད་ཆ་དྲིན་ཅན་ཨོ་
ལོ་ཁྱོད་ཀྱིས་དཀའ་སྡུག་སྤྱད་དེ་ཁྱིམ་ཚང་གི་ལྟོ་གོས་ཇེ་ལེགས་སུ་གྱུར་ཡོད།
191



ཨ་མའི་སེམས་ལ་ཨ་མ་མ་ཤི་གོང་ཁྱོད་གཅེན་གཅུང་གཉིས་པོའི་མི་ཚེའི་
འགྲོ་སྟངས་ཡག་པོ་ཞིག་བྱུང་ན་འཇིག་རྟེན་འདི་ནས་ཁ་བྲལ་ན་ཡང་བློ་
བདེ་པོ་ཡོང་བ་འདུག་”ཅེས་བཤད་པར་ཟླ་ཕུན་གྱིས་ཡུད་ཙམ་བསམ་བློ་
བཏང་སྟེ་“ཨ་མ། བདག་ཕ་མའི་འགྲམ་དུ་བསྡད་དེ་ཞབས་ཕྱི་གང་ཡང་
ཞུ་ཐུབ་མ་སོང༌། ད་ཆ་ཁྱིམ་གྱི་ཁུར་པོ་ཡོད་ཚད་གཅུང་མོའི་ཕྲག་ཐོག་ཏུ་
ཁེལ་འདུག ད་ནི་གཅུང་མོ་དམན་ཤར་ཞིག་ཏུ་གྱུར་འདུག་པས་བདག་
གི་བསམ་པར་གཅུང་མོར་མག་པ་ཡག་པོ་ཞིག་བསུས་ཏེ་ཁྱིམ་ལས་བྱེད་
རོགས་གཅིག་བྱུང་ན་ཧ་ཅང་ཡག་པོ་ཡོང་བ་འདུག་” ཅེས་བཤད་པར།
ཨ་མས་“གཅུང་མོའི་འགྲོ་སྟངས་ལ་བསམ་བློ་མ་བཏང་བ་མིན་ཏེ་བདག་
ཚོ་གངས་རོ་གྲོང་ཚོའི་ཕྲུ་གུ་བློ་ལ་བབས་པ་གཅིག་ཀྱང་མི་འདུག་”ཅེས་
བཤད་པ་དང་དབུགས་རིང་ཞིག་ཤོར། དེའི་མཚམས་སུ་མ་བུ་གཉིས་
ཀའི་གཏམ་གླེང་གི་མཚམས་ཆད་དེ་ཁང་ཆུང་དེའི་ནང་ཁུ་སིམ་མེར་གྱུར་
ནས་སྣུམ་ཞུའི་མེ་ལྕེ་ལྷབ་ལྷབ་བྱས་པ་དེ་ལའང་ཧ་ལམ་སྒྲ་ཞིག་ཐོས་རྒྱུ་མེད་
དམ་སྙམ་པ་བྱུང༌། ། ཟླ་ཕུན་གྱིས་“ཨ་མ་སེམས་ཁྲལ་མི་དགོས། གཅུང་
མོའི་མི་ཚེའི་འགྲོ་སྟངས་ཐད་བདག་གིས་སྔ་ས་ནས་བསམ་བློ་མང་པོ་
བཏང་སྟེ་ལམ་བར་གྱི་ངོ་ཤེས་ཚང་མའི་མི་ལ་ཉམས་ཞིབ་བྱས་པ་ཡིན།
དེའི་ནང་ནས་བདག་གི་ཁང་དམར་གནས་ཚང་ལ་བུ་ཞིག་འདུག བུ་དེ་
ད་ལོ་ལོ་ཉི་ཤུ་རྩ་གཉིས་ལ་སླེབས་ཡོད་པ་འདྲ། ཕྱིའི་སྐྱེ་འབྲས་དང་ནང་
གི་སྤྱོད་པ་གང་ཐད་ནས་མི་དེ་ཁྱིམ་སྐྱོང་མཁན་གྱི་མི་ཞིག་རེད་འདུག་པ་དེ་
ཨ་མའི་བློ་ལ་བབས་ན་བདག་གིས་ད་རེས་སྐད་ཆ་བྱས་ཆོག་”ཅེས་བཤད།
སྐྱིད་པས་བུའི་གཏམ་དེ་ལ་འཕྲལ་དུ་ལན་མ་བྱས་པར་ཡུད་ཙམ་ཁུ་སིམ་
མེར་བསྡད་པས་ཟླ་ཕུན་བློ་འཚབ་སྐྱེས་ཏེ་“ ཨ་མ། དེ་མ་འགྲིག་ནའང་
སྐྱོན་མེད། བདག་ གིས་བསྐྱར་དུ་བལྟས་ཆོག་”ཅེས་བཤད་པར་སྐྱིད་
པས་ “ ཨོ་ལོ་ཁྱོད་ཀྱིས་བལྟས་ཏེ་ཡག་པོ་ཡོད་ན་དེ་ནས་འགྲིག་དང་འགྲིག
192



ཡིན་ནའང་བདག་གི་བློ་ལ་ཨོ་ལོ་ཁྱོད་ལ་མནའ་མ་བླངས་ཏེ་ནང་ལ་བཞག
གཅུང་མོ་ཕྱི་ལ་མནའ་མར་བཏང་ཐུབ་ན་ཕྱི་མིའི་གཏམ་དང་འཇིག་རྟེན་
གྱི་འགྲོ་ལུགས་གང་ཐད་ནས་མཐུན་པ་འདུག་” ཅེས་བཤད་པར་ཟླ་ཕུན་
གྱིས་“ མ་མ། གཅུང་མོ་མི་ཚང་གཞན་གྱི་ཁྱིམ་སྒོ་འགྲིམ་དགོས་བྱུང་ན་མི་
ཚེ་སྡུག་ཟད་དུ་འགྲོ་རྒྱུ་ཡིན་པས་ཚེ་འདིར་བདག་རང་ཧྲང་ཧྲང་དུ་སྡོད་
དགོས་བྱུང་ཡང་གཅུང་མོ་མི་ཚང་གཞན་གྱི་སྒོ་རུ་འཛུལ་བཅུག་གི་མིན།
ཨ་མས་བདག་གི་རེ་བ་གཅིག་པོ་འདི་རང་འགྲུབ་པར་བྱེད་དགོས་”ཞེས་
བཤད་དེ་ཨ་མའི་ངོ་གདོང་ལ་རྩེ་གཅིག་ཏུ་བལྟས་པས་ཨ་མའི་མིག་གཉིས་
ལ་བསྐྱར་དུ་མཆི་ཞག་འཁོར་ཏེ་“འགྲིག་གཱ། །བདག་ཚོའི་ཁྱིམ་ཚང་ལ་རྒྱུ་
ནོར་ལོངས་སྤྱོད་ཀྱི་བསྐལ་བ་ཚེ་འདིར་བསྐོས་མེད་ཀྱང་དཀོན་མཆོག་གིས་
གཟིགས་ཏེ་ཕ་མ་སྤུན་མཆེད་ཀྱི་ལ་རྒྱ་དམ་པོར་སྲུང་སྟེ་བརྩེ་སེམས་དར་གྱི་
མདུད་པ་ལྟ་བུ་ཞིག་ཡོད་པ་དེ་ནི་ཚེ་སྔོན་ཚོགས་བསགས་པའི་འབྲས་བུ་
རེད། སྐྱེས་པ་བུད་མེད་ཅིག་མི་ཚང་གཞན་གྱི་ཐེམ་པ་འགྲིམ་དགོས་བྱུང་
ན་དེ་ཡང་དངོས་གནས་ཁག་པོ་རེད། གཅུང་མོར་མོ་ལོ་ཁྱེད་ལྟ་བུའི་
གཅེན་པོ་ཞིག་ཡོད་པ་དེ་ཡང་མོ་རང་གི་བསོད་བདེ་རེད”ཅེས་བཤད་དེ་
སྣུམ་ཞུའི་སྡོང་རས་བསངས་ཙམ་བྱས་ཏེ་ཞུ་མར་གྱི་འོད་སྣང་ཇེ་གསལ་དུ་
སོང་བས་ཟླ་ཕུན་གྱི་མིག་མདུན་དུ་ཨ་མའི་རྒས་ཉམས་ཆེ་བའི་ངོ་གདོང་
ནས་སྔར་མཐོང་མྱོང་མེད་པའི་བྱམས་བརྩེ་ལྷད་མེད་ཀྱི་རྣམ་འགྱུར་ཞིག་
ངམ་ངམ་ཤུགས་ཀྱི་མཐོང་རྒྱུ་འདུག་པ་དེ་ཁོའི་སྙིང་དབུས་སུ་རྡོ་ལ་རི་མོ་
བསྐོས་ པ་ལྟར་ཟུབ་མེད་གསལ། ཁོའི་སེམས་ སུ་འཇིག་རྟེན་འདི་ན་་
བདག་གི་སྐྱེས་མ་ལས་ལྷག་པའི་མི་ཞིག་ཅང་ཨེ་ཡོད། བདག་རྒྱང་ཐག་
རིང་བའི་འགྲུལ་ལམ་སྐྱ་མོའི་ཐོག་ཏུ་སྐབས་རེ་ཉི་མའི་འོད་ཟེར་གྱི་ཚ་བས་
བརྡུངས་ཏེ་ཁ་སྐོམ་གྲོད་པ་ལྟོགས། སྐབས་རེ་ཁ་བ་བུ་ཡུག་འཚུབ་སྟེ་
གྲང་ངད་ཀྱི་སྤུ་གྲིས་ལུས་པོའི་ཡན་ལག་སྦྲིད་དེ་རེ་ཞིག་རང་གི་ཨེ་ཡིན་སྙམ་
193



པའི་ཚོར་སྣང་བྱུང་། དེ་ལྟ་བུའི་ཚ་དམྱལ་གྲང་དམྱལ་མྱོང་བའི་སྐབས་
སུ་ཨ་མའི་བཞིན་རས་ཡིད་ལ་འཁོར་བ་ཙམ་གྱིས་དཀའ་སྡུག་ཐམས་ཅད་
རེ་ཞིག་ཉི་མས་གང་འཁྱགས་བཞུར་བ་ལྟ་བུར་གྱུར་ཏེ་ལུས་པོར་ཟ་་་་
མཐའ་མེད་པའི་སྟོབས་ཤུགས་ཤིག་སླར་སྐྱེས་ཏེ་དཀའ་སྡུག་གི་འཕྲང་ལམ་
མང་པོ་ལས་རྣམ་པར་རྒྱལ་བ་ཡིན། རྒྱུ་ཐང་འགྲིམ་པའི་དུས་སུ་རི་ཀླུང་
ཐམས་ཅད་ཤིང་སྣ་དང་མེ་ཏོག་གིས་ཁེངས་ཤིང་། ཤང་ཤང་ཆུ་མོའི་སྒྲ་
དང༌ བྱིའུ་ ཆུང་ འཇོལ་ མོའི་ གསུང་ དབྱངས་ གཅིག་ ལ་ གཅིག་ འགྲན།
གནས་ཚང་དུ་ཞིམ་པོའི་ཇ་ཆང་དང་སྐྱིད་པའི་གླུ་ལ་རོལ་ནས་འཇིག་རྟེན་
འདི་སྣང་གི་བདེ་སྐྱིད་དཔལ་ལ་རོལ་བའི་གོ་སྐབས་ ཤར་དུས་ ཨ་མ་་་
བཞིན་རས་ཡིད་ལ་ལྷང་ངེར་འཁོར་ཏེ་གཞན་ཡུལ་ལྷ་ཡུལ་ལྟ་བུ་དེ་ལ་ཡང་
ཞེན་པ་སྤུ་ཙམ་ཡང་མི་སྐྱེ་བར་འཕྲལ་འཕྲལ་ཨ་མའི་འགྲམ་དུ་སླེབས་ན་ཅི་
མ་རུང་སྙམ་པའི་ཀུན་སློང་རྨ་མེད་ཅིག་སྙིང་དབུས་ནས་འཆར་རྒྱུ་འདུག
བདག་གི་ལུས་རྟེན་དང་བློ་སྟོབས་ཀྱི་འབྱུང་གནས་འབའ་ཞིག བདག་
གི་སྐྱེས་མ་འདི་ཉིད་ལུས་པོ་རྒས་ཏེ་ཕྱི་མའི་ལམ་དང་ཐག་ཇེ་ཉེར་འགྲོ་བར་
བསམ་དུས་བདག་གི་སྙིང་ལ་གྲི་བསྣུན་པ་ལྟ་བུའི་ཟུག་གཟེར་དྲག་པོ་ཞིག་
རྒྱག་གི་འདུག་ཨ་ཙི། བདག་སྐྱེས་མའི་འགྲམ་དུ་བསྡད་དེ་ཞབས་ཕྱི་
ཞུ་རྒྱུའི་བསྐལ་བ་བསྐོས་མ་སོང་ཡང་ཁོང་འཇིག་རྟེན་འདི་ནས་མ་བྲལ་
གོང་ལྷ་སར་འཁྲིད་དེ་དད་པའི་རྟེན་གཅིག་པུ་ཇོ་བོ་རིན་པོ་ཆེ་མཇལ་ཐུབ་
པ་བྱ་རྒྱུ་ཡིན་པའི་ཆོད་སེམས་བརྟན་པོ་ཞིག་སེམས་ནང་དུ་བཞག་སྟེ་བློ་
ཐག་ཆོད་པོས་“ ཨ་མ། བདག་ཐེངས་འདིར་ལྷ་སར་བདལ་སྐོར་གཅིག་
ཕྱིན། བདལ་སྐོར་གཉིས་པར་བདག་ཚོའི་མི་ཚང་གི་མི་ཚང་མ་ལྷ་སར་
མཆོད་མཇལ་ཞུ་བར་འཁྲིད་ཀྱི་ཡིན་”ཞེས་བཤད། ཨ་མས་“ཡག་བྱུང༌།
ཨོ་ལོ་ཁྱོད་ཀྱི་ཏན་ཏན་འཁྲིད་ཐུབ་ཀྱི་རེད། 《 ཨ་མ་བདག་ཀྱང་མ་ཤི་གོང་
ཇོ་ བོ་ མཇལ་ ཐུབ་ཀྱི་རེད་ སྙམ་ པའི་ གདེང༌ ཚོད་འདུག་” ཅེས་ བཤད།
194



སྣུམ་ཞུའི་ཏིང་ཀྲུང་ནང་གི་སྣུམ་ཧ་ལམ་ཟད་དེ་ཞུ་མར་འོད་སྣང་ཆུང་དུ་
སོང༌། ཐོ་རེངས་ཀྱི་ལྷག་བསིལ་གྲང་མོ་ཞིག་ སྒེའུ་ཁུང་གི་སྲུབས་ནས་
ནང་དུ་བརྒྱབ་སྟེ་སྐྱིད་པ་དངངས་འདར་ཤོར། དེ་ཕོའི་སྐད་སྒྲ་འཛེར་
ཞིང་གསལ་པོ་རང་མེད་པ་ཞིག་སྐྱིད་པའི་རྣ་ལམ་དུ་ཐོས། སྐྱིད་པས་ཨོ་
ལོའི་མལ་གཟན་ཡར་འཐེན་ཙམ་བྱས་ཏེ་“ མོ་ལོ་ད་ཉོལ་ཅིག”ཅེས་བཤད་
དེ་ཡར་ལངས་ནས་ལག་པར་སྣུམ་ཞུ་འཁྱེར། རྐང་པ་འཐེང་ཙམ་འཐེང་
ཙམ་བྱས་ཏེ་གོམ་བགྲོད་སྤོས་ནས་རང་གི་མལ་སའི་ཕྱོགས་སུ་བསྐྱོད། | 22
ཟླ་ཕུན་གྱིས་ཨ་མའི་རྒྱབ་ ཏུ་བལྟས་ཏེ་སེམས་པ་ཤིན་ཏུ་སྡུག་ནས་
རང་དབང་མེད་པར་མཆི་མའི་ཐིགས་ཕྲེང་མིག་ཟུར་གཉིས་ནས་བཞུར་ཏེ་
སྔས་མགོ་བརླན་པར་གྱུར། ཕྱི་ཕྱོགས་ནས་དེ་ཕོའི་སྐད་སྒྲ་གཅིག་མཇུག་
གཉིས་མཐུད་ཀྱིས་གྲགས། ཟླ་ཕུན་མལ་སའི་སྟེང་དུ་ཨ་སློག་ཡང་ཡང་
བརྒྱབ་ནས་ ཐོ་རེངས་སྐར་ཆེན་ནམ་མཁར་ ཤར་ཏེ་ གྲངས་རླུང་ཤིན་ཏུ་
བསིལ་བ་ཞིག་ལྡང་བའི་སྐབས་སུ་གཞི་ནས་གཉིད་དུ་ཡུར། 3730
ཞོགས་པ་ཉི་མ་རི་རྩེར་ ཤར་བའི་མཚམས་ སུ་ གཅུང་མོས་ཇ་དང་
རྩམ་ པ་ ཟླ་ ཕུན་ གྱི་ སྔས་ མདུན་ དུ་ བཞག་ པ་ དང་ ཟླ་ ཕུན་ གཉིད་ སད།
གཅུང་མོས་“ ཨ་ཇོ། ཇ་འཐུང་”ཞེས་བཤད། ཟླ་ཕུན་གྱིས་ཇ་ཕོར་པ་
གང་བཏུང་སྟེ་ལངས་རྩིས་བྱས་པས་གཅུང་མོས་“ ཨ་ཇོ། ཏོག་ཙམ་ཉོལ་
དང༌། ད་ལྟ་སྔ་པོ་རེད་” ཅེས་བཤད་དེ་ཇ་གང་བླུགས་ནས་ཕྱིར་ཐོན།
ཟླ་ཕུན་ལམ་སེང་ཡར་ལངས་ཏེ་གཅུང་མོའི་རྗེས་སུ་བསྐྱོད་པས་གཅུང་མོ་
བ་ཚང་དུ་བ་ཕྱུགས་བཞོ་བཞིན་ཡོད། ཁོས་གཅུང་མོའི་འགྲམ་དུ་ཕྱིན་ཏེ་
བ་ མོའི་སྒལ་པར་བྱིལ་བྱིལ་བྱས་ནས་ “ དངོས་ གནས་ ཤ་ཤེད་ཡག་པོ་་་་
འདུག”ཅེས་བཤད། གཅུང་མོས་“བ་དེའི་བེའུ་ཡང་མངལ་མཐོ་པོ་ཡོད།
ད་དུང་གླང་ཆུང་གཅིག་ཡོད་པ་དེ་ལ་གཟན་རྩ་ མ་འདང་ སྟབས་ ཁང་་་
དམར་ལ་བཅོལ་ཡོད” ཅེས་བཤད་དེ་ཁོ་གཉིས་གཅེན་གཅུང་གཉིས་པོ་
195



གླེང་མོལ་བྱེད་བཞིན་པའི་སྐབས་སུ་སྦུག་ནས་ཨ་ཞང་ལགས་ཀྱིས་ “ ཨོ་ལོ་
ཟླ་ཕུན། ཡར་ཤོག་”ཅེས་བཤད་པའི་སྐད་སྒྲ་ཟླ་ཕུན་གྱིས་ཐོས་ཏེ་ཁང་
པའི་ནང་དུ་འཛུལ། གདན་ཐོག་ཏུ་འཁོད་པ་དང་ཨ་ཞང་ལགས་ཀྱིས་
ཕོར་པ་ཟླ་ཕུན་ལ་སྤྲད་དེ་ཡ མོ་ལོ་ཇ་འཐུང་། ཨོ་ལོ་ཁྱོད་ཀྱིས་བསྐུར་ཡོང་
བའི་ས་སྣུམ་ དོ་པོ་གཅིག་དེ་འབྱོར་བྱུང༌། དེ་ནས་ཀྲིང་གཉིས་མ་་་་
གཏོགས་ཀྲིང་དྲུག་ཁང་དམར་ནས་བཟའ་སྣུམ་དང་བརྗེས་ཏེ་ཚུར་བསྐུར་
བཞག ཁྱིམ་ལ་ས་སྣུམ་དང་བཟའ་སྣུམ་གཉིས་ཀ་ཕན་ཐོགས་ཆེན་པོ་
བྱུང་”ཞེས་གསུངས། ཟླ་ཕུན་གྱིས་རྩམ་ཁུག་ནས་རྩམ་པ་ཕོར་པ་གང་
བླུགས་ཏེ་སྐྱོ་མ་ལྡག་གྲབས་བྱེད་པའི་སྐབས་སུ་ཨ་མས་ཚུར་ཡོང་སྟེ་“ ཨོ་ལོ།
འདིར་ཕྱུར་བ་ཡོད། འདི་བདག་ཚོའི་བ་ཕྱུག་གི་འོ་མ་ནས་བཟོས་པའི་
ཕྱུར་བ་ཡིན་”ཞེས་བཤད་དེ་ཕྱུར་བ་ སྡེར་མ་གང་ཟླ་ཕུན་གྱི་མདུན་དུ་་
བཞག ཟླ་ཕུན་གྱིས་རྩམ་པར་ཕྱུར་བ་བཏབ་སྟེ་སྐྱོ་མ་ལྡག་བཞིན་པའི་
སྐབས་སུ་གཅུང་མོ་ཡར་ཡོང་སྟེ་“ཨ་ཇོ། བདག་བ་ཕྱུགས་རྩྭ་རར་བཏང་
སྟེ་ཞོར་དུ་ལྕི་བ་ཏོག་ཙམ་བསྒྲུགས་པར་འགྲོ་ཡི་ཡིན། བདག་མགྱོགས་པོ་
སླེབས་ཡོང་”ཞེས་བཤད་དེ་སྒོ་ནས་ཕྱིར་ཐོན། ཟླ་ཕུན་གྱིས་ལག་ཏུ་ཕོར་
པ་ཐོགས་ནས་གཅུང་མོའི་རྒྱབ་ཏུ་བལྟས་ནས་སྡོད་པའི་སྐབས་སུ་ཨ་ཞང་
ལགས་ཀྱིས་“ཨོ་ལོ། །ཁྱོད་ཀྱི་གཅུང་མོ་ཡང་ད་ཆ་དམན་ཤར་ཞིག་ལ་གྱུར་
ཟིན། ཨོ་ལོ་ད་ལོ་ལོ་ཉི་ཤུ་རྩ་ལྔ་ཙམ་ལ་སླེབས་པ་ཡོད་”ཅེས་གསུངས་ཏེ་
ཐབ་ཁར་སྦུད་པ་རྒྱག་བཞིན་པའི་སྐྱིད་པར་གཟིགས་པས་སྐྱིད་པས་“ཏག་
ཏག་རེད། | ད་ལོ་ཨོ་ལོ་སྐག་འཁེལ་བ་རེད་” ཅེས་བཤད། ཨ་ཞང་
ལགས་ཀྱིས་མཛུབ་རྩིས་བསྐྱོན་ཀྱིན་“ཨོའོ། ཕོ་ལོ་ཉི་ཤུ་རྩ་ལྔའི་དེ་དོགས་
ཙམ་ཡོད། བདག་གིས་དཀའ་ཆེན་རིན་པོ་ཆེའི་མདུན་དུ་ཕྱིན་ནས་་
ཐུགས་བརྟག་ཅིག་ཞུས་ན་”ཞེས་གསུངས་པས་སྐྱིད་པས“ ཡག་པོ་ཡོང་བ་
འདུག ཚུར་ཞོར་ཨ་ཅེ་གཅུང་ལགས་གདན་དྲངས་ཏེ་དེ་རིང་ཚང་མ་
196



ལྷོད་ལྷོད་བཞུགས། ཁ་སངས་བསྙལ་བའི་ཆང་དེ་ཡང་ལངས་ཚོད་་༌་
ཡིན་”ཞེས་བཤད་དེ་སྦུག་ཏུ་འཛུལ། ཨ་ཞང་ལགས་ཀྱིས་“ མོ་ལོ་དེ་རིང་
ལས་བྲེལ་མེད་ན་ཕྱི་ལ་མ་འགྲོ་ཨང་། བདག་ཚོ་ལྷོད་ལྷོད་བྱས་ཏེ་ཆང་
འཐུང་ཞིག་བརྒྱབ་” ཅེས་གསུངས་ཏེ་ཡར་ལངས་རྩིས་བྱས་པས་ཟླ་ ཕུན་
གྱིས་ “ ཨ་ཞང་ལགས། བདག་སང་ཉིན་མ་ཐོན་ན་འགྲིག་ཐབས་མེད།
སྔ་དྲོ་བདག་ལྷག་པའི་ཁྱིམ་དུ་འགྲོ་དགོས་ཡོད། ཕྱི་དྲོ་རྡོག་ཆས་དང་
སྦྲགས་ཁྱིམ་དུ་སྡོད་ཀྱི་ཡིན”ཞེས་བཤད། ཨ་ཞང་ལགས་ཀྱིས་བློ་ཤིན་ཏུ་
ཕངས་པའི་རྣམ་འགྱུར་ཞིག་བསྟན་ཏེ་“མོ་ལོ་བོང་བུ་བ་ཕྱིན་པ་ནས་ད་
བར་ལོ་བརྒྱད་ཏག་ཏག་འགྲོ་ཡི་འདུག དེའི་རིང་བདག་ཚོ་ཁྱིམ་ཚང་
ནང་ལྷོད་ལྷོད་བྱས་ཏེ་སྡོད་པའི་གོ་སྐབས་ཉིན་གཅིག་ཀྱང་མ་བྱུང༌། ཡཱ།
ད་དེ་འདྲ་ཡིན་གྱི་རེད། ཕོ་རྒོད་པོའི་ལས་དེ་དེ་འདྲ་ཞིག་ཡིན་གྱི་རེད།
དངོས་ གནས་སྐྱིད་ པར་ཁག་མི་འདུག་” ཅེས་བཤད་དེ་བསྐྱར་དུ་མར་
བཞུགས་པ་དང་ཟླ་ཕུན་གྱི་སེམས་ལ་རྡོས་བརྡུངས་པ་ལྟ་བུའི་ན་ཟུག་ཅིག་
སླེབས། ཁོ་གཉིས་གཏམ་མི་སྨྲ་བར་མགོ་བོ་སྨད་དེ་སྡོད་པའི་སྐབས་སུ་
སྐྱིད་པ་སྦུག་ནས་དོན་ཏེ་ཁོ་གཉིས་ཀྱི་མདུན་དུ་ཡོང་ནས་ཇ་བླུགས། | ཨ་
ཞང་ལགས་ཀྱིས་ལམ་སེང་དགོད་འཚེར་འཚེར་གྱི་བཅོས་མའི་རྣམ་འགྱུར་
ཞིག་བསྟན་ཏེ་“མོ་ལོ། ད་སྔ་དྲོ་ཕྱི་ལ་སོང་སྟེ་ལས་ཀ་གང་ཡོད་པ་རྣམས་
བསྒྲུབས། ཕྱི་དྲོ་པཱ་ལྷ་རྒོད་ལགས་གདན་དྲངས་ཏེ་བདག་ཚོ་ལྷོད་ལྷོད་
བྱས་ཏེ་བསྡད་ཆོག” ཅེས་གསུངས་པ་དང་ཟླ་ཕུན་ཡར་ལངས་ཏེ་ཕྱི་ལ་
འགྲོ་རྩིས་བྱས། སྐྱིད་པས་ལམ་སེང་ཟླ་ཕུན་གྱི་ཇ་ཕོར་ཡར་བཏེགས་ནས་
“ ཨོ་ལོ། ད་ལྟ་སྔ་པོ་རེད། སྔོན་ལ་ཇ་ལྷོད་ལྷོད་བྱས་ཏེ་འཐུང་”ཞེས་
བཤད་པར་ཨ་ཞང་ལགས་ཀྱིས་“ ཨོ་ལོ་སྔ་ཐོག་ཕྱིའི་ལས་ཀ་བྱས་ན་དགའ།
ཚུར་ལོག་སྟེ་བདག་ཚོ་ལྷོད་ལྷོད་བྱས་ཆོག” ཅེས་བཤད་པ་དང་ཟླ་ཕུན་
གྱིས་ཇ་འཐུང་འཕྲོ་བཞག་སྟེ་སྒོ་ནས་ཕྱིར་ཐོན། སྒོ་ཕྱིར་ཞོགས་པའི་
197



མཁའ་རླུང་བསིལ་པོ་ཞིག་ལྡང་བྱུང་བས་ཟླ་ཕུན་གྱིས་དབུགས་རིང་འཐེན་
ཏེ་ལྷག་པའི་ཁྱིམ་གྱི་ཕྱོགས་སུ་ཁ་གཏད་ནས་བསྐྱོད།
ཚོ ཨ་ཞང་ལགས་ཡར་བཞེངས་ཏེ་གངས་རོ་གྲོང་ཉེ་འདབས་སུ་བྱང་
ཆུབ་མཆོད་རྟེན་རྩ་ཆེན་ཞིག་ཡོད་པ་དེར་འཆར་ཅན་གྱི་བསྐོར་བར་ཕེབས་
རྩིས་གནང་སྐབས་སྐྱིད་པས་“ ཨ་ཇོ་ལགས། མདང་དགོང་བདག་དང་
ཨོ་ལོ་གཉིས་སྐད་ཆ་བྱུང་བའི་ནང་ཨོ་ལོའི་བསམ་ཚུལ་དུ་ཁང་དམར་
གནས་ཚང་ལ་བུ་ཞིག་ཡོད་པ་དེ་བུ་མོ་ཕན་ཐོགས་ཀྱི་མག་པ་ཚུར་བླངས་ན་
ཡག་པོ་ཡོད་སྐོར་ཤོད་ཀྱི་འདུག ཁྱེད་ཀྱིས་ ཨོ་ལོ་ད་རེས་མ་ཐོན་གོང་
ཞིབ་ཕྲའི་བཀའ་མོལ་ཞིག་གནང་ན་མ་རེད་པས་”ཞེས་བཤད་པས་ཨ་ཞང་
ལགས་ཀྱིས་སྐྱིད་པའི་སྐད་ཆ་དེ་གསན་པ་དང་སྨིན་མ་བསྡུས་ཏེ་བསམ་བློ་
བཏང་ནས་“ཁང་དམར་གནས་ཚང་གི་བུ་....”ཞེས་ཆིག་ལབ་བསྐྱོན།
སྐྱིད་པས་ “ ཞིབ་ ཕྲ་ ཨོ་ལོ་ཚུར་ལོག་ནས་བཀའ་མོལ་གནང་ན་མཁྱེན་གྱི་
རེད་”ཅེས་བཤད་པས་ཨ་ཞང་ལགས་ཀྱི་ཕྱག་གི་ཕྲེང་བ་འཕུར་ཙམ་གནང་
ནས་“ཡོང་དཱ”ཞེས་བཤད་དེ་སྒོར་ཐོན། སྒོ་འགྲམ་དུ་གཅུང་མོ་ཕན་
ཐོགས་ཀྱིས་ ལྕི་བ་སླེལ་ པོ་ གང་རྒྱབ་ཏུ་ཁུར་ཏེ་སྒོ་འཛུལ་བ་དང་སྐབས་
འཁེལ་བས་ཕན་ཐོགས་ཀྱིས་“ཨ་ཇོ་ནང་དུ་བསྡད་འདུག་གམ”ཞེས་དྲིས།
ཨ་ཞང་ལགས་ཀྱིས་སཾ ཨ་ཇོ་སྔ་དྲོ་ཕྱི་ལ་ཕྱིན་སོང༌། མགྱོགས་པོ་ལོག་གི་
རེད་” ཅེས་གསུངས་པ་དང་སྦྲགས་རྒྱང་རིང་དུ་གནས་པའི་བྱང་ཆུབ་
མཆོད་རྟེན་དཀར་ཆིལ་ལེར་བསྡད་ཡོད་པ་དེའི་ ཕྱོགས་ སུ་ ཁ་གཏད་དེ་
སོང་།
ཟླ་ཕུན་ལྷག་པའི་ཁྱིམ་དུ་ཕྱིན་པས་ཁོ་བསྡད་མེད། ཕ་མ་གཉིས་
ལ་ཁོས་ལག་དངུལ་སྤྲད་ཡོད་མེད་སྐད་ཆ་དྲིས་པས་པ་ཕས་ “གང་ཡང་
སྤྲད་མ་བྱུང”ཞེས་བཤད། ཟླ་ཕུན་གྱི་སེམས་སུ་ལྷག་པ་ཐབས་རྡུགས་པ་
ལ་ཨང་། ཁྱིམ་གྱི་རྒན་རྒོན་གཉིས་པོ་སྙིང་རེ་རྗེ་སྙམ་སྟེ་ཁ་ནས་གང་ཡང་
198



མ་བཤད་པར་ཨམ་ཕྲག་ནས་དངུལ་སྲང་བརྒྱ་བཏོན་སྟེ་ལྷག་པའི་ཕ་མ་
གཉིས་ལ་སྤྲད། པ་ཕས་དབུགས་རིང་ཞིག་བཏང་ནས་ཕྲུ་གུ་སྡུག་ཅག་
ཁོའི་ལག་པ་ནས་ད་ཕན་ངོས་རྒན་རྒོན་གཉིས་ཀྱིས་རྩམ་པ་ཐུར་མ་གང་
དང་དངུལ་སྐར་མ་གཅིག་ ཙམ་ཡང་ཟ་མ་མྱོང་”ཞེས་བཤད་པ་དང་ ཨ་
མས་མིག་ཆུ་ལྷུང་ལྷུང་དུ་བཏང༌། ཟླ་ཕུན་གྱི་སྣ་ལ་ན་ཟུག་དྲག་པོ་བཏང་
སྟེ་ཡང་བསྐྱར་དངུལ་སྲང་ལྔ་བཅུ་བཏོན་ནས་སྤྲད་པས་པ་ཕས་ཟླ་ཕུན་གྱི་
ལག་པ་རང་གི་སྤྱི་བོར་བཞག་སྟེ་ཐུགས་རྗེ་ཆེ་ཡང་ནས་ཡང་དུ་ཞུས། ཟླ་
ཕུན་གྱིས་གཏམ་ལན་ཚིག་གཅིག་མ་སློག་པར་ལྷག་པའི་ཁྱིམ་གྱི་སྒོ་ནས་
ཐོན་ཏེ་ཤར་རེར་རང་གི་ཁྱིམ་ཕྱོགས་སུ་ལོག་ཡོང་། ངོ་
[01: ཟླ་ཕུན་ཁྱིམ་གྱི་སྒོ་ཁར་སླེབས་པ་དང་སྦུག་ཏུ་ཨ་ཞང་ལགས་དང་།
ཨ་ཅེ་གཅུང་ལགས། ཨ་མ་སྐྱིད་པ་བཅས་གཏམ་གླེང་བྱེད་བཞིན་ཡོད།
“ ང་ཚོ་ཁྱིམ་ཚང་གཉིས་པོ་ཕ་རྩ་བུ་རྒྱུད་ནས་སྐྱིད་མཉམ་མྱོང༌། སྡུག་
མཉམ་འཁུར་བྱས་ཏེ་ད་བར་བསྐྱལ་བ་རེད། ལྷག་དོན་ཟླ་ཕུན་གྱི་ཕ་
དམ་པ་དགོངས་པ་རྫོགས་ དུས་ ཨ་ ཅེ་གཅུང་ལགས་ནང་ཚང་ཚང་མས་
རོགས་སྐྱོར་གནང་བ་དེ་ཚོ་ང་གཉིས་གཉིས་པོས་མི་ཚེ་འདིར་བརྗེད་པ་མི་
འདུག ད་རེས་ཕྲུ་གུ་ཚོའི་མི་ཚེའི་འགྲོ་སྟངས་ཐོག་ལ་བླ་མའི་ཐུགས་
བརྟག་ལ་ཕེབས་པ་བཞིན་དོན་ལ་གནས་ན་བདགེ་རྒན་རབས་ཚོ་ཡང་བློ་
བདེ་པོ་ཡོང་བ་འདུག ཡིན་ནའི་ད་ལྟ་ཨོ་ལོ་ཟླ་ཕུན་དང་དེའི་སྐོར་སྐད་
ཆ་མ་བྱུང་” “ཨོ་ལོས་ཨ་མའི་ཁ་ལ་མ་ཉན་པ་བྱེད་ཀྱི་མ་རེད་དེ་ཨོ་ལོའི་
མི་ཚེ་ཕྱི་འགྲོ་ཁོ་ནའི་ནང་དུ་སྐྱེལ་དགོས་དུས་གཅུང་ལགས་ཁྱེད་ཀྱི་བུ་མོ་
ནོར་འཛོམས་ལ་ཡང་ཁག་པོ་ཡོང་གི་རེད་བསམ་གྱི་འདུག” “སྐྱེས་་
དམན་ཟེར་མཁན་འདི་ལས་མ་དག་པ་རང་རེད། ཁ་ས་བདག་གིས་བུ་
མོར་འདིའི་སྐོར་བཤད་པ་ཡིན། བུ་མོས་ “ཨ་མ་སྐྱིད་པ་ལགས་ནང་ཚང་
རང་གི་ཕ་མ་དང་ཁྱད་མེད། ཡིན་ནའི་ཨོ་ལོ་ཟླ་ཕུན་ཁྱིམ་དུ་སྡོད་ཁོམ་
199



མེད་པར་མི་ཚེ་འགྲུལ་བཞུད་ཁོ་ནའི་ནང་དུ་སྐྱེལ་དགོས་ཀྱི་ཡོད་སྟབས་ཨོ་
ལོའི་བསམ་བློར་ག་འདྲ་ཡོད་མེད་མི་ཤེས་” ཞེས་ཤོད་ཀྱི་འདུག་”“ སྙིང་རྗེ།
བུ་མོ་ནོར་འཛོམས་ལ་བཤད་དགོས་གང་ཡོད་”“….....”ཟླ་ཕུན་གྱིས་ཁང་
པའི་སྦུག་གི་གཏམ་གླེང་དེ་དག་ཐོས་པ་དང་སྒོར་འཛུལ་མ་ཕོད་པར་ཐེམ་
པའི་ཕྱི་རུ་ལངས་ནས་བསྡད། དེའི་སྐབས་སུ་གཅུང་མོ་ཕན་ཐོགས་སྒོ་ཕྱི་
ནས་སྔོ་རྩ་མཁྲེས་པོ་གཅིག་རྒྱབ་ཏུ་ཁུར་ཏེ་བ་ཚང་ཕྱོགས་སུ་བསྐྱོད་པ་ཟླ་
ཕུན་གྱིས་མཐོང་སྟེ་མགྱོགས་པོ་བ་ཚང་དུ་ཕྱིན་ནས་གཅུང་མོའི་སྒལ་པ་
ནས་སྔོ་རྩ་ཕབ་རོགས་བྱས། ཕན་ཐོགས་ཀྱིས་དགོད་བཞིན་པར་༦ ཨ་ཇོ་
ཕྱི་ལ་འགྲོ་དགོས་མེད་ན་སྐྱིད་པ་ལ། ཨ་ཇོ་ཕྱི་ལ་ཐོན་པའི་ཉིན་མོ་དེ་ནས་
ཨ་མའི་སྐད་ཆ་ཉུང་དུ་འགྲོ་ཡི་འདུག་ལ་ངོ་གདོང་ནས་འཛུམ་པའི་རྣམ་
འགྱུར་ཕྲན་བུ་ཙམ་ཡང་མཐོང་རྒྱུ་མི་འདུག་”ཅེས་བཤད། ཟླ་ཕུན་གྱིས་
གཅུང་མོའི་རྔུལ་ཆུས་གཤེར་བའི་གདོང་པར་བལྟས་ཏེ་“ ཡག་བྱུང༌། ད་
བར་ཁྱོད་ཀྱིས་བདག་གི་ཚབ་བྱས་ཏེ་ཨ་མ་དང་ཨ་ཞང་ལགས་ལ་ཞབས་ཕྱི་
ཞུས་ཡོད། བདག་གིས་ཚེ་འདིར་བསྐོས་པའི་སྤུན་མཆེད་གཅིག་པུ་ཁྱོད་
ལས་མེད་པ་དེ་གང་ལྟར་མི་ཚེ་མཐའ་ངན་ལ་མི་འགྲོ་བ་ཞིག་ཡོང་བ་ཨ་ཇོས་
ཁས་བླངས་ཆོག་.. ” ཞེས་བཤད་དེ་མགྲིན་པ་བརྣངས་ནས་ སྐད་ཆ་
ཤོད་མ་ཐུབ་པར་གཅུང་མོར་རྒྱབ་ཕྱོགས། ཕན་ཐོགས་མིག་ལ་མཆི་ཞག་
འཁོར་ཏེ་“ཨ་ཇོ། ཁྱོད་སེམས་ལྷོད་ལྷོད་བྱས་ཏེ་ཕྱི་ལ་སོང་། ཁྱིམ་ལ་
སེམས་ཁྲལ་སྤུ་ཙམ་མི་དགོས། འགྲོ། སྦུག་ལ་འགྲོ་”ཞེས་ཤོད་བཞིན་
ཤར་རེར་སྒོ་ཕྱོགས་སུ་བསྐྱོད་ནས་སྦུག་ཏུ་འཛུལ། ཟླ་ཕུན་དེའི་རྗེས་སུ་
འབྲང་ནས་སོང་བ་དང་ཁང་པའི་སྦུག་ཏུ་ ཨ་ཞང་ལགས་དང༌། ཨ་མ།
ཨ་ཅེ་གཅུང་ལགས་བཅས་ཆང་བཏུངས་ཏེ་གཏམ་གླེང་གནང་བཞིན་ཁོ་
ཚོའི་ངོ་གདོང་དམར་པོར་གྱུར་འདུག ཟླ་ཕུན་སླེབས་པ་དང་ཨ་ཞང་
ལགས་ཀྱིས་ རང་ཉིད་ཀྱི་གདན་འཁྲིས་སུ་ཟླ་ཕུན་སྐད་བཏང་སྟེ་སྡོད་དུ་
200



བཅུག ཨ་ཅེ་གཅུང་ལགས་ཀྱིས་ཆང་ཕོར་ཟླ་ཕུན་ལ་སྤྲད། དམ་བི་
ཡར་བཀྱག་ནས་སཾ ཨོ་ལོ་ཟླ་ཕུན། གསུམ་སྒྲོན་ཞབས་དག་གཅིག་ཡིན་
དཱ” ཞེས་བཤད་པ་དང་ ཨ་ མས་ “ ཨོ་ལོ་ཞབས་དག་གཅིག་རྒྱོབ་” ཅེས་་་་
བཤད་པས་ཟླ་ཕུན་གྱིས་ཆང་ཕོར་བཏེགས་ནས་གསུམ་སྒྲོན་ཞབས་དག་
གཅིག་བརྒྱབ། དེ་ནས་གཅུང་མོ་ཕན་ཐོགས་ཀྱིས་ཡར་ལངས་ཏེ་ཚང་
མར་མཆོད་ཆང་བཏེགས། ཨ་ རྩེ་གཅུང་ལགས་ཀྱིས་ “ མོ་ ལོ་ ཟླ་ ཕུན།
ད་རེས་ཉིན་ཤས་ཁྱིམ་དུ་སྡོད་ཁོམ་ཡོད་ཀྱི་རེད་དམ”ཞེས་བཤད་པས་ཟླ་
ཕུན་གྱིས་ལམ་སེང་ལན་སློག་མ་ཕོད་པར་ཨ་མའི་གདོང་པར་བལྟས། –་ཨ་
མས་ཟླ་ཕུན་གྱི་གདོང་ལ་བལྟས་ཏེ་ཟླ་ཕུན་གྱི་ལན་སྒུག ཟླ་ ཕུན་གྱིས་
ལུས་སྟོད་གཟེངས་ཙམ་བྱས་ཏེ་ “བདག་ སང་ཉིན་ཐོན་རྒྱུ་ཡིན” ཞེས་་་་
བཤད་དེ་སྒུར་རེར་བསྡད། ཨ་མ་དང་ཨ་ཅེ་གཅུང་ལགས་གཉིས་ཕན་
ཚུན་གཅིག་གི་གཅིག་ལ་བལྟས་ཏེ་སྡོད་པའི་སྐབས་སུ་ཨ་ཞང་ལགས་ཀྱིས།
“ ཨོ་ལོ་ད་རེས་ལམ་ཞོར་དུ་ཁྱིམ་ལ་ལྟ་ཙམ་བྱེད་པར་འོང་བ་རེད། ཁག་
མེད། བརྫང་ཐོར་གཞིར་བཞག་ཚོང་ཟོག་བདག་པོར་སྤྲད་མ་ཐུབ་ན་མོ་
ལོར་འགྱངས་ཆད་འཁྲི་ཡི་རེད། ཕན་ཐོགས། ཡར་ལངས་ཏེ་ཚང་
མར་མཆོད་ཆང་འཁྱོག་དང་”ཞེས་བཤད་པས་ཕན་ཐོགས་ཀྱིས་ ཨ་ ཞང་
ལགས་དང༌། ཨ་མ། ཨ་ཅེ་གཅུང་ལགས། ཟླ་ཕུན་བཅས་ལ་མཆོད་
ཆང་ལེགས་པར་དྲངས། ཨ་ཅེ་གཅུང་ལགས་ཀྱིས་“ཨ་ཅེ་སྐྱིད་པ་ལགས།
ད་བདག་འགྲོ་ཡི་ཡིན། ཨོ་ལོ་སང་ཉིན་ག་དུས་ཐོན་མཁན་ཡིན་ནམ་”
ཞེས་ཟླ་ཕུན་ལ་དྲིས། ཟླ་ཕུན་གྱིས་ སང་ཞོགས་ཉི་མ་མ་ཤར་གོང་ནས་
ཐོན་མ་ཐུབ་ན་ཁང་དམར་ལ་འབྱོར་གྱི་མ་རེད་”ཅེས་བཤད། ཨ་ཅེ་
གཅུང་ལགས་ཀྱིས་ཡར་ལངས་ཏེ་“ད་ལྷན་རྒྱུས་བཞུགས་གདན་འཇགས་”
ཞེས་བཤད་པ་དང་སྒོ་ནས་ཐོན། ཨ་མས་ཨ་ཅེ་གཅུང་ལགས་ཕྱིར་གདན་
འདྲེན་ཞུས། དེའི་རྗེས་སུ་ཕན་ཐོགས་ཕྱིར་ཐོན། ། ཁང་པའི་ནང་ཨ་
201



ཞང་ལགས་དང་ཟླ་ཕུན་གཉིས་ལས་མེད་པས་ཨ་ཞང་ལགས་ཀྱིས་ “ ཨོ་ལོ་
ཟླ་ཕུན། ཨ་ཅེ་གཅུང་ལགས་དེ་རིང་ཆེད་མངགས་གསུང་ཞུས་ཏེ་ཨོ་ལོ་
རང་གི་མི་ཚེའི་འགྲོ་སྟངས་སྐོར་སྐད་ཆ་བྱས་པ་ཡིན། བདག་གིས་བལྟས་
ན་མི་ཚང་འདི་བཟང་རྒྱུད་ཅིག་རེད་ལ་ལྷག་པར་བུ་མོ་ནོར་འཛོམས་གང་
ས་ཅི་ཐད་ནས་ཤོད་དགོས་མེད་པའི་བུ་མོ་ཡག་པོ་ཞིག་རེད། ཨ་མས་
ཐུགས་བརྟག་ཞུས་ཏེ་དེ་རང་ཕེབས་འདུག ཨོ་ལོ་ཁྱོད་ད་རེས་མ་ཐོན་
གོང་སྐད་ཆ་གཙང་མ་བྱུང་ན་བདག་ཚོ་ཁྱིམ་དུ་སྡོད་མཁན་ཡང་བློ་བདེ་པོ་
ཡོང་བ་འདུག་”ཅེས་གསུངས་ཏེ་མཆོད་ཆང་ཧུབ་གང་མཆོད། ཟླ་ཕུན་
གྱིས་ཨ་ཞང་ལགས་ཀྱི་གཏམ་དེར་ཡུད་ཙམ་རིང་ལན་མ་བསློགས་པར་ཁུ་
སིམ་མེར་བསྡད། ཨ་ཞང་ལགས་ཀྱིས་“དེ་འདྲ་ཡིན་ན་བདལ་སྐོར་འདི་
འཁོར་རྗེས་ཕར་ལམ་སྐུ་ངོ་རྫོང་ནུབ་ལ་དགོང་པ་ཞུས་ཏེ་ཟླ་བ་རྗེས་མར་
ཚེས་བཟང་དུས་བཟང་ཞིག་བཙལ་ཏེ་གཉེན་སྒྲིག་བྱ་བ་བྱས་ན་མ་རེད།
པས་”ཞེས་གསུངས་པས་ཟླ་ ཕུན་ གྱི་གདོང་པ་ནས་ཤིན་ཏུ་ཁག་པོ་ཡོད་
པའི་རྣམ་འགྱུར་ཞིག་ཐོན་ཏེ་སྐད་ལྡབ་ལྡིབ་ངང་“ མ་ཞང་ལགས། ཁྱེད་
བདག་གི་དྲིན་ཆེན་ཕ་མ་དང་ཁྱད་མེད། བདག་གི་སེམས་ནང་གི་བཀའ་
མོལ་ ཞུས་ན་བདག་འཇིག་རྟེན་མཐུན་འཇུག་གི་བྱ་བ་བྱས་ཏེ་ཕ་མའི་
འགྲམ་དུ་སྡོད་རྒྱུ་བྱུང་ན་དངོས་གནས་སྐྱིད་པོ་རེད། ཡིན་ནའི་ཕྱིན་ཆད།
བདག་ཚོའི་ཁྱིམ་འདིར་ཟ་མཁན་མང་དུ་ཕྱིན་ཏེ་འཚོ་བ་ཇེ་སྡུག་ཇེ་ཞན་དུ་
འགྲོ་རྒྱུ་ལས་ལམ་གཞན་མེད། ། བདག་བསོད་བདེ་དམན་པ་ཟེར་ནའང་
འགྲིག་གང་ལྟར་བདག་གིས་དཀའ་སྡུག་ཡོད་ཚད་ མྱངས་ཏེ་ཁྱིམ་ དུ་་་་
བཞུགས་པའི་ཨ་ཞང་ལགས་དང་། ཨ་མ། གཅུང་མོ་བཅས་འཚོ་བ་
དྲག་ཙམ་བྱུང་ན་དེ་ཡང་བདག་གི་བདེ་བ་ཡིན་སྙམ་གྱི་འདུག དེས་ན་
བདག་གིས་ཁ་ས་ཨ་མར་བཤད་ཟིན་པ་ལྟར་སྔོན་ལ་གཅུང་མོར་མག་པ་
ཞིག་བླངས་ཏེ་གཅིག་ནས་མོ་རང་གི་སྐྱོ་རོགས་དང༌། གཉིས་ནས་རྒན།
202



རྒོན་གཉིས་ལ་བདག་གིས་འགྲུབ་མ་ཐུབ་པའི་ཞབས་ཕྱི་སྒྲུབ་མཁན་ཞིག་
ཡོང་གི་རེད། བདག་འགྲུལ་བཞུད་ཀྱི་མི་ཚེ་སྐྱེལ་མཁན་མི་ཞིག་ལ་ཁྱིམ་
དུ་མནའ་མ་བསུས་པའི་དབང་དུ་བཏང་ནའང་མནའ་མ་ཁག་རོགས་དང་།
ཁྱིམ་ལ་ཟ་མཁན་མང་རོགས་ལས་ཕན་པ་ཆེར་མི་ཡོང་། – ཨ་ཞང་ལགས་
མཁྱེན་པའི་བདག་པོ་ཡིན་པས་དོན་འདིའི་ཐད་བླང་དོར་གང་ལེགས་་
ཐུགས་བསམ་བཞེས་ཏེ་ཨ་མའི་བློ་སྒོ་དཀྲོལ་བར་ཞུ་རྒྱུ་བཅས་བདག་གི་
ཡུན་རིང་ནས་བསམ་བློ་བཏང་བའི་སྐད་ཆའི་ཚིག་དེ་ཡིན”ཞེས་བཤད་
པས་ཨ་ཞང་ལགས་ཀྱིས་མནོ་བསམ་ཕྲན་བུ་བཏང་ནས་“འགྲིག་གཱ ཨོ་
ལོ་ཁྱོད་དངོས་གནས་མི་བསམ་བློ་གཏོང་ཤེས་མཁན་ཞིག་རེད། བདག་
འཇིག་རྟེན་འདི་ནས་བྲལ་བ་ཡིན་ནའི་ཨོ་ལོ་ཁྱོད་ལྟ་བུའི་མི་ཞིག་ ཁྱིམ་
འདིར་ཡོད་དུས་བློ་བདེ་པོ་ཡོང་བ་འདུག ཡིན་ནའང་ཁྱོད་ད་ལྟ་ན་སོ་
གཞོན་པའི་དུས་དེ་ཡང་ནམ་ཞིག་རྒས་པའི་དུས་ཤིག་ཤར་རྒྱུ་ཡོང་ངེས་
པས་མཐར་ཐུག་རང་གི་འཚོ་བ་སྐྱེལ་ས་ཞིག་ད་ལྟ་ནས་བསམ་བློ་མ་བཏང་
ན་ཡང་མི་འགྲིག དེ་ལ་ངས་འདི་བྱས་དེ་མིན་གང་ཡང་ཤོད་ཀྱི་མིན།
ངས་ཨོ་ལོ་ཁྱོད་ཀྱིས་ཏན་ཏན་ཏིག་ཏིག་གི་ལས་ཀ་ཞིག་བྱ་རྒྱུ་ཡིན་པར་ཡིད་
ཆེས་ཡོད། ཨ་མའི་སེམས་གསོ་ངས་བྱས་ཆོག ཨོ་ལོ་ཁྱོད་བློ་བདེ་པོ་
བྱས་ཏེ་ཕྱོགས་ལ་ཐོན་ཞིག་” ཅེས་བཤད་པས་ཟླ་ཕུན་གྱི་སྙིང་ཁོང་རུས་
པའི་གཏིང་ནས་ཨ་ཞང་ལགས་ལ་དགའ་བ་དང་གུས་པའི་ཀུན་སློང་ལྷད་
མེད་པ་ཞིག་སྐྱེས་དེ་ཡར་ལངས་ཏེ་ཨ་ཞང་ལགས་ཀྱི་མདུན་དུ་སོང་ནས་
པུས་མོ་བཙུགས་པ་དང་ཨ་ཞང་ལགས་ཀྱི་ཕྱག་ནས་འཇུས་ཏེ་སྐད་ཆ་ཚིག་
རེ་གཉིས་ཡོད་དགོས་སྙམ་རུང་མགྲིན་པ་རྦད་དེ་བརྣངས་ནས་མིག་གཉིས་
ལ་མཆི་ཞག་འཁོར་ཏེ་མགོ་བོ་ཨ་ཞང་ལགས་ཀྱི་པང་དུ་བཞག ཨ་ཞང་
ལགས་ཀྱིས་ཟླ་ཕུན་གྱི་མགོ་ལ་བྱིལ་བྱིལ་གནང་སྟེ་ ཨོ་ལོ་ཟླ་ཕུན། ཕོ་ཁྱོ་
ཁའི་བློ་དེ་སྐྱིད་སྡུག་གང་བྱུང་ཡང་ཤོང་ཐུབ་པ་ཞིག་དགོས། ངས་ཨོ་ལོ་
203



ཁྱོད་མི་དེ་འདྲ་ཞིག་ཡོང་རྒྱུའི་རེ་བ་བྱེད་ཀྱི་ཡོད། ཨོ་ལོ་ཡར་ལོངས་དང༌།
ང་ལ་ཚུར་ཅིག་ལྟོས་དང་”ཞེས་གད་མོ་འཚེར་འཚེར་ངང་བཤད་པས་ཟླ་
ཕུན་ཡར་ལངས་ཏེ་ག་ལེར་གདོང་ཡར་བཏེགས་ནས་ ཨ་ཞང་ལགས་ལ་
བལྟས། ཨ་ཞང་ལགས་ཀྱིས་“གཟིམ་ཤག་གི་དྲེལ་པ་མིག་ཆུ་ཚིལ་ཚིལ་དེ་
འདྲ་ག་འདྲ་ཡིན་ནམ། བདག་ཚོའི་ཨོ་ལོ་ཟླ་ཕུན་ཕལ་ཆེར་འཕྲང་དོག་
སར་སླེབས་དུས་མིག་ཆུ་གཏོང་གི་མེད་དམ་སྙམ་པ་བྱུང་”ཞེས་ཀུ་རེའི་
ཚུལ་དུ་བཤད་པས་ཟླ་ཕུན་གྱིས་རྣམ་འགྱུར་སྒམ་པོའི་ཚུལ་དུ་གྱུར་ནས་
“ ཨ་ཞང་ལགས། ཁྱེད་ཀྱི་སྡུག་བསྔལ་ཡོད་ཚད་རང་གིས་ཁུར། བདེ་
བ་ཡོད་ཚད་མི་ལ་སྤྲོད་པའི་ཐུགས་གཤིས་བཟང་པོ་འདི་བདག་ལ་གནང་
བའི་རིན་བྲལ་ནོར་བུ་ཡིན། ..……..”ཞེས་ཤོད་མཚམས་སུ་ཨ་མ་དང་གཅུང་
མོ་གཉིས་ནང་དུ་ཡོང༌། ཨ་མས་ཟླ་ཕུན་གྱི་འཁྲིས་སུ་བསྡད་དེ“ཨོ་ལོ་
སང་ཉིན་ཐོན་རྒྱུ་གཏན་འཁེལ་བ་རེད་པས། སྔ་ཙམ་ཨ་མར་མ་བཤད་
པ་”ཞེས་རླུང་ཕྲན་བུ་བསྟན། ཨ་ཞང་ལགས་ཀྱིས་ལམ་སེང་ “ སྐྱིད་པ།
ཨོ་ལོ་ཕྱོགས་ལ་ཐོན་ཁར་སེམས་པ་མ་དཀྲུག་དང༌། ༧ ག་དུས་ཐོན་མིན་ཁོ་
ལ་རང་དབང་མེད། དེ་ལས་ཆང་འཐུང་། དོ་ནུབ་འགྲོ་ཆས་བསྒྲིག།
ཕན་ཐོགས། ཟླ་ཕུན་ལ་ཆང་འཁྱོག་དང་”ཞེས་བཤད་པས་ ཨ་མ་་་་
བསྐྱར་དུ་སྐད་ཆ་མ་བཤད་པར་ཕུ་ཐུང་གི་སྣེ་མོ་འཐེན་ནས་མིག་ཆུ་འཕྱིས།
ཕན་ཐོགས་ཀྱིས་ཨ་མར་ཆང་ཕོར་བཏེགས་ནས་གཞས་བཏང་བས་ཨ་མས་
གད་མོ་འཚེར་འཚེར་ངང་ “སྨྱོན་མ་ཁྱོད་” ཅེས་ཤོད་བཞིན་ཆང་འཐུང༌།
ཟླ་ཕུན་ཁྱིམ་ཚང་གི་མི་མགོ་བཞི་པོ་དེ་གཏམ་གླེང་བ་དང་གཞས་གཏོང་བ་
སོགས་སྐྱིད་ཉམས་དོད་པའི་ངང་མཚན་མོའི་དུས་འདས་སོ། ། དང་
1:རི་རྩེར་ཉི་མ་ཤར་བའི་མཚམས་སུ་གངས་རོ་གྲོང་ཚོའི་ནང་མི་མང་
པོ་ཞིག་རུབ་སྟེ་ཟླ་ཕུན་དང་བཅས་པའི་དྲེལ་པ་གསུམ་པོར་སྐྱེལ་མ་བྱས།
ཨ་ཞང་ལགས་ཀྱིས་ཟླ་ཕུན་དང༌། ཚེ་རིང༌། ལྷག་པ་བཅས་རེ་རེ་་་
204



བཞིན་སྐེ་ལ་ཁ་བཏགས་གཡོགས་ནས་འགྲུལ་ལམ་བདེ་པོ་ཡོང་བའི་སྨོན་
ཚིག་དང་། ལམ་བར་གཟབ་ནན་བྱེད་དགོས་པའི་མངགས་ཆ་གནང་།
ཨ་མ་སྐྱིད་པས་ཁོ་ཚོ་གསུམ་པོར་ཆང་བཀྱག དེ་རྗེས་ཚེ་རིང་གི་ནང་མི་
དང་ལྷག་པའི་ནང་མིས་ཁོ་ཚོ་གསུམ་ལ་ཁ་བཏགས་གཡོགས་ཏེ་ཆང་བཀྱག་
དྲེལ་པ་གསུམ་པོས་སྐེ་ལ་ཁ་བཏགས་གྱོན། ཆང་ཞབས་དག་ལན་འགའ་
བརྒྱབ་སྟེ་དཔའ་བོ་གཡུལ་ལ་ཞུགས་པའི་ཉམས་དང་འདྲ་བར་དྲེལ་གྱི་ལིང་
ཤང་གི་སྐད་སྒྲ་ལྷང་ལྷང་སྒྲོག་པའི་ཁྲོད་དུ་གངས་རོ་གཞིས་ཀའི་གྲོང་ཚོའི་
ཟུར་ནས་ཁ་ལྷོ་ལ་ཕྱོགས་ཏེ་ཐོན། ཨ་ཞང་ལགས་དང་ཨ་མ་སྐྱིད་པ་ལ་
སོགས་པའི་ གྲོང་མི་ཚོས་ལག་ ཏུ་དམ་བི་དང་ཆང་ ཕོར་ཁུར་ཏེ་དྲེལ་པ་
གསུམ་པོའི་རྗེས་སུ་བལྟས་ནས་བསྡད། ཨ་ཅེ་གཅུང་ལགས་ཀྱི་ཐོག་ཁར་
བུ་མོ་ནོར་འཛོམས་གཅིག་པུ་ལངས་ཏེ་དྲེལ་པ་གསུམ་པོའི་ཕྱོགས་སུ་བལྟས་
ནས་ཡིད་ལ་ཤོད་མི་ཤེས་པའི་སྐྱོ་སྣང་ཞིག་སྐྱེས།	ནོར་འཛོམས་ཀྱིས་ཐལ་
མོ་བྲང་ཁར་སྦྱར་ཏེ་མིག་བཙུམས་ནས་ཟླ་ཕུན་ཁོང་གསུམ་པོ་འགྲུལ་ལམ་
དུ་བགེགས་དབང་བར་ཆད་མི་ཡོང་བ་ཤོག་ཅེས་སྨོན་ལམ་རྩེ་གཅིག་ཏུ་
བཏབ། ཨ་མ་སྐྱིད་པའི་ཁང་ཁྱིམ་གྱི་ཐོག་ཁ་ནས་བསངས་ཀྱི་དུ་བ་ནམ་
མཁར་འཕྱུར། གཅུང་མོ་ཕན་ཐོགས་ཀྱིས་བསངས་ཁུང་ལ་ཁ་གཏད་དེ་
ཐལ་མོ་སྙིང་ཁར་བཀོད་ནས་ ཨ་ཇོ་འགྲུལ་ལམ་བདེ་པོ་ཡོང་བ་དང་ས་
མགྱོགས་ནས་མྱུར་དུ་འཕྲད་རྒྱུ་ཡོང་བའི་སྨོན་ལམ་བཏབ། ཉི་མའི་འོད་
ཟེར་རི་རྩེ་ནས་བབས་ཏེ་རི་སྐེད་མཚམས་སུ་སླེབས་དུས་དྲེལ་པ་གསུམ་པོ་
ཡང་ རྒྱང་རིང་དུ་སོང་སྟེ་ རི་ཟུར་གྱིས་ཁོ་ཚོ་གྲིབ་པར་གྱུར། སྐྱེལ་མི་
རྣམས་རིམ་པས་ཁྱིམ་དུ་ལོག་པ་དང་གངས་རོ་གཞིས་ཀ་ནི་སྔར་བཞིན་
དབེན་པའི་རི་ཁྲོད་ལྟ་བུ་འཇམ་ཐིང་ངེར་གནས་སོ། །
ཉི་ མ་ ནུབ་ མཚམས་ སུ་ དྲེལ་ པ་ གསུམ་ པོ་ ཁང་ དམར་ དུ་ འབྱོར།
གནས་ཚང་དུ་འབྱོར་ནས་དྲེལ་གཡོག་ཚར་བ་དང་མུན་པ་རུབ། ཟླ་ཕུན་
205



གྱི་དཔུང་པ་གཡོས་པར་ཇ་རིལ་བདུན་སྟར་གཅིག་དང་ལག་ཏུ་སྐྲ་གཞུག་
ཆ་གཅིག་ཁྱེར་ཏེ་གནས་པོའི་སར་བསྐྱོད། གནས་པོའི་སྡོད་ཁང་གི་སྒོར་
འཛུལ་བ་དང་གནས་པོས་འཛུམ་དམུལ་དམུལ་གྱིས་“ཡཱ། ་ཨོ་ལོ་ཟླ་ཕུན་
སླེབས་བྱུང༌། སྡོད་དང་། སྡོད་དང་”ཞེས་བཤད་དེ་རང་ཉིད་སྡོད་
སའི་འགྲམ་དུ་སྡོད་བཅུག གནས་མོས་ལམ་སེང་ཁོ་གཉིས་མདུན་དུ་ཇ་
ཆང་འདྲེན། ཟླ་ཕུན་གྱིས་ཇ་རིལ་བདུན་སྟར་གཅིག་དང་སྒྲ་གཞུག་ཆ་
གཅིག་ པོ་ གནས་ པོའི་མདུན་ལ་བཞག་སྟེ་ “ གནས་པོ་ལགས། འདི་་༌་་
བདག་གི་ སྟོང་མིན་ཙམ་གྱི་ལག་རྟགས་ཡིན། བཞེས་རོགས་གནང་”
ཞེས་བཤད་པས་གནས་པོས་“མོ་ལོ་འདི་རུ་ཡོང་རིམ་བཞིན་ལག་རྟགས་རེ་
འཁྱེར། ཕྱིན་ཆད་དེ་འདྲ་བྱེད་མི་དགོས་”ཞེས་བཤད་པ་དང་ཁོ་གཉིས་
དེང་སྐབས་ཀྱི་བདལ་གོང་དང་ ཚོང་གི་སྐོར་གླེང་མོལ་ཕྲན་བུ་བྱས།
དེ་ལྟར་གླེང་མོ་བྱེད་བཞིན་པའི་སྐབས་སུ་ཟླ་ཕུན་གྱིས་གློ་ཆུང་ཞིག་བརྒྱབ་
སྟེ། | “བདག་ཁྱིམ་ནས་ཐོན་ཁར་ ཨ་ཞང་ལགས་དང༌། ཨ་མ་་་་་
མངགས་ཆ་བྱས་ པ་ བཞིན་ ཨ་ ཇོ་ཁྱེད་ཀྱི་དྲུང་དུ་གཉེན་སློང་དུ་ཡོང་བ་
ཡིན་” ཞེས་བཤད་པས་གནས་པོས་དོ་ནན་ཆེན་པོས་ཟླ་ ཕུན་ལ་བལྟས།
ཟླ་ཕུན་གྱིས་མུ་མཐུད་དེ་“བདག་གི་གཅུང་མོ་ཕན་ཐོགས་ལ་ཨ་ཇོ་ཁྱེད་ཀྱི་
ཨོ་ལོ་ཆོས་དར་ལགས་མག་པར་གསོལ་རས་གནང་རོགས་”ཞེས་བཤད་པ་
དང་གནས་པོས་སྨིན་མ་བསྡུས་ཏེ་སྨིན་མཚམས་སུ་གཉེར་མའི་ཕུང་པོ་ཞིག་
ཆགས། ཟླ་ཕུན་གྱིས་གནས་པོའི་རྣམ་འགྱུར་ལ་བལྟས་ཏེ་“ ཨ་ཇོ་བདག་
གིས་ཞུས་པ་འདི ”གནས་པོས་ལག་གཡས་བཀྱག་ཙམ་བྱས་པས་ཟླ་
ཕུན་གྱིས་སྐད་ཆའི་མཇུག་བཤད་མ་ཕོད། གནས་པོའི་བསམ་བློའི་ནང་
ལ་ཟླ་ཕུན་གྱིས་བཤད་པའི་བུ་མོ་སྔོན་གངས་རོ་གཞིས་ཀའི་སྐྱིད་པའི་ཁྱིམ་
ནས་འོང་པའི་གླང་ཆུང་སྐྱེལ་མཁན་དེ་མིན་ནམ། དེ་ཡིན་ན་སྐབས་དེར་
བུ་མོ་དེ་བདག་གི་ཁྱིམ་དུ་དགོང་མོ་གཅིག་བསྡད་པ་རེད། དེའི་སང་
206



ཉིན་སྔ་པོ་ནས་ལངས་ཏེ་ཐོན་རྩིས་བྱེད་སྐབས་ནང་གི་ཨ་མས་ཉིན་ཤས་
སྡོད་རྒྱུའི་སྐད་ཆ་བཤད་ཀྱང་བུ་མོས་ཨ་མ་དང་ཨ་ཞང་ལགས་ལ་གཡོག་
རྒྱུགས་མཁན་མེད་པས་བདག་ལོག་ན་མ་གཏོགས་མི་འགྲིག་ཟེར། རྗེས་
སུ་བདག་གངས་རོར་སྣུམ་སྐྱེལ་དུ་འགྲོ་སྐབས་ཨ་ཅག་སྐྱིད་པའི་ཁྱིམ་ལ་ཕྱི་
ནང་ཀུན་གྱི་ལས་ཀ་བྱེད་མཁན་བུ་མོ་དེ་རེད་འདུག དངོས་གནས་ཕྱི་
ནང་གང་ནས་བལྟས་ཀྱང་བུ་མོ་དེ་ཡ་རབས་བཟང་པོའི་གཤིས་རྒྱུད་ལྡན་
པ་ཞིག་འདུག་སྙམ་སྟེ་ཟླ་ཕུན་ལ་“ལོ་ལོ་ཁྱོད་ཀྱི་ཁྱིམ་ལ་བུ་མོ་དེ་རང་ལས་
མེད་པ་རེད་པས”ཞེས་དྲིས་པས་ཟླ་ཕུན་གྱིས་“བདག་ལ་གཅུང་མོ་དེ་རང་
ལས་མེད་”ཅེས་བཤད། གནས་པོའི་ངོ་གདོང་སྟེང་གི་སྨིན་མཚམས་སུ་
བསྡུས་པའི་གཉེར་མའི་ཕུང་པོ་ག་ལེར་ཡལ་ཏེ་འཛུམ་པའི་རྣམ་པར་འགྱུར་
ནས་“ ཟླ་ཕུན་ཁྱེད་ཀྱིས་བཤད་པ་དེ་ཚོ་བདག་གིས་ཕྲུ་གུའི་ཨ་མར་སྐད་ཆ་
ཞིག་བྱེད་དགོས་ཤིང༌། གཙོ་བོ་བླ་མ་རྩ་ཆེན་ལ་ཐུགས་བརྟག་ཞུ་དགོས་
པས་ད་རེས་འཕྲལ་དུ་ཐག་ཆོད་པ་མི་འདུག ཡིན་ནའི་ཨོ་ལོ་ཁྱེད་ཚུར་
འཁོར་སྐབས་ལན་ཏན་ཏན་ཡོད་པ་བདག་རང་གིས་ཁས་བླངས་ཆོག་”
ཅེས་བཤད་པར་ཟླ་ཕུན་གྱིས་ས དེ་རང་ཡོང་བ་འདུག་” ཅེས་ལན་བཏབ།
ཟླ་ཕུན་གྱི་བསམ་བློར་གནས་པོའི་སྐད་ཆ་དེ་ཡིད་ལ་འཐད་པ་ཞིག་བྱུང་
སྙམ་སྟེ་ཡར་ལང་ནས་“ད་བདག་ཉལ་དུ་འགྲོ་ཡི་ཡིན། སང་ཉིན་སྔ་པོ་
ནས་ཐོན་དགོས་”ཞེས་བཤད་པར་གནས་པོས་“ ཨོ་ལོ་ཆང་དེ་ཞབས་དག་
རྒྱོབ་དང་”ཞེས་བཤད་ནས་ཆང་ཕོར་ཟླ་ཕུན་ལ་སྤྲད། ཟླ་ཕུན་གྱིས་ཆང་
ཕོར་པ་གང་པོ་དེ་དབུགས་ཐེངས་གཅིག་ལ་བཏུངས་ནས་ཁ་ཕྱིར་ཕྱོགས།
གནས་པོས་ཟླ་ཕུན་སྒོ་རྩ་བར་སྐྱེལ་མ་བྱས།
༡ ཁོ་ཚོ་ཁང་དམར་ནས་ཐོན་ཏེ་ཉིན་གཅིག་དང་ཉིན་ཕྱེད་ཙམ་ལ་ཁ་
རོ་ལའི་སྟེང་དུ་འབྱོར་ནས་རླུང་བུའི་ཁྲོད་དུ་ལྷ་རྒྱལ་འཐེན། ཤོ་དྲེལ་
གཉིས་པོས་ལིང་ཤང་གི་སྐད་སྒྲ་གྲགས་བཞིན་དྲེལ་སྣེ་འཁྲིད་ནས་ལ་མར་
207



འབབ་སྐབས་ གཞོགས་ཀྱི་སྤོ་ཏོའི་འོག་ནས་མི་གཟུགས་ཆེན་ཞིག་ ཧོབ་་
ལངས་བརྒྱབ་པ་དང་ཆབས་ཅིག་ཤོ་དྲེལ་གྱིས་ཕོར་སྒྲ་སྒྲོག་བཞིན་འདྲོགས་
འགོ་བྱས་བྱུང་བས་ཟླ་ཕུན་གྱིས་རྐུན་མ་ཡིན་པ་ཤེས་ཏེ་དོགས་ཟོན་ཆེན་
པོས་དྲེལ་པ་གསུམ་པོ་དྲེལ་ལག་ སོ་སོའི་མདུན་དུ་ཁ་འཐོར་ནས་བསྐྱོད།
མདུན་དུ་ཚེ་རིང་ཡོད་པས་མི་དེས་ཚེ་རིང་གི་ཕྱོགས་ སུ་ རྒྱུགས་བཞིན་དུ་
“ཁོ་རེ་ཁྱོད་ཚོ་ག་ནས་ཡིན་”ཞེས་དྲིས་པ་དང་། ཚེ་རིང་རབ་ཏུ་སྐྲག་སྟེ་
བྲོས་སོང༌། ། མི་དེས་ཤོ་དྲེལ་གྱིས་ཁ་ནས་འཛིན་དུ་འགྲོ་སྐབས་དྲེལ་བྲོས་
ཏེ་འཛིན་མ་ཐུབ་པའི་ཁར་དྲེལ་གཞན་རྣམས་ཀྱང་འདྲོགས་ནས་ཤར་ནུབ་
ཏུ་རྒྱུགས། སྐབས་དེར་གློ་བུར་དུ་གཡས་གཡོན་ནས་མི་གཉིས་རྒྱུགས་
ཡོང་སྟེ་ཟླ་ ཕུན་ལ་རུབ་འཛིང་བརྒྱབ་བྱུང་བས་ཁོས་རྒྱང་རྡོ་གནད་དུ་་་
འཁེལ་བ་འགའ་ཤས་གཞུས་པས་འཁྲིས་སུ་བཅར་མ་ཐུབ། ལྷག་པའང་
རབ་ཏུ་ངར་ནས་ལག་ཏུ་རྡོ་ཞིག་ཁྱེར་ཏེ་ཕ་རོལ་པོའི་གདོང་བསུས། མི་
གསུམ་པོ་དེའི་ནང་ནས་མི་གཅིག་གིས་དྲེལ་དེད་རྩིས་བྱས་པ་དང༌། མི་
གཉིས་ཀྱིས་གྲི་རིང་འཕྱར་ནས་ཟླ་ཕུན་དང་ལྷག་པའི་མདུན་དུ་མཆོངས་
ཡོང་བའི་སྐབས་དེར་ རྒྱང་རིང་ནས་ཕོ་ཁྱོ་གའི་ངར་སྐད་དྲག་པོ་ཞིག་ལ་
གྲགས་བྱུང༌། “ལམ་བཀག་འཕྲང་བཀག་བཏང་ནས་མི་རྒྱུ་འཕྲོག་བཅོམ་
བྱེད་མཁན་གྱི་མི་ངན་ཁྱོད་ཚོ་ཤི་རྩིས་གྱིས་ཤིག”ཅེས་ཁོ་ཚོ་བཞི་ཀས་སྐད་
སྒྲ་གྲགས་པའི་ཕྱོགས་སུ་ལྟ་སྐབས་རྟ་པ་གཉིས་རྟ་འདུར་རྒྱུག་གཏོང་བཞིན་
འཛིང་སའི་ཕྱོགས་སུ་རྒྱུག་ཡོང་བ་དང་རྐུན་མ་གཉིས་པོའི་ཕྱོགས་སུ་མེ་
མདའ་བརྒྱབ། རྐུན་མ་གཉིས་པོ་ལམ་སེང་ཕྱིར་འཐེན་བྱས། རྐུན་མ་
གཅིག་གི་ལག་ངར་ལ་མདེའུ་ཕོག་སྟེ་ཁྲག་དམར་ཆིལ་ལེར་དོན་བཞིན་བྲོས་
སོང༌། རྒྱང་ལ་དྲེལ་ཕར་དེད་ཚུར་དེད་གཏོང་མཁན་རྐུན་མ་དེ་སྔ་ས་
ནས་བྲོས་ཟིན་འདུག དེའི་མཚམས་སུ་རྟ་པ་གཉིས་པོ་དེ་ཟླ་ཕུན་དང་
ལྷག་པའི་མདུན་དུ་ཡོང༌། ཚེ་རིང་ཡང་དེར་འབྱོར། ཟླ་ཕུན་གྱིས་ཕར་
208



ལྟ་སྐབས་རྟ་པ་དེ་གཉིས་ཁམས་པ་རེད་འདུག་ལ་དེའི་ནང་ནས་མི་གཅིག་
མཐོང་མྱོང་ཡོད་པ་ལྟར་དུ་སྣང༌། ཁོས་བསམ་བློ་གཏོང་བཞིན་དེའི་ངོ་
ལ་བལྟས་པས་རྟ་པ་གཅིག་གིས་“ཁོ་རེ་ཕོ་གསར་ཁྱོད་ཕག་རི་རྫོང་གི་དྲེལ་
པ་རེད་པཱ།”ཞེས་བཤད། ཟླ་ཕུན་གྱིས་འཛུམ་བཞིན་“དེ་རང་ཡིན་”ཞེས་
ལན་བརྒྱབ། རྟ་པས་“ང་ཚེ་དགེ་ཡིན། སྔོན་མ་ཁྱོད་ཚོའི་དོན་གྲུབ་ལ་
ངས་བདལ་གླུ་བཏང་མྱོང་། ང་ཚོ་ཕག་རིར་གནས་ཚང་གཅིག་པ་ཡིན་”
ཞེས་བཤད། ཟླ་ཕུན་གྱིས་གཞི་ནས་ཚོང་དཔོན་ཚེ་དགེ་ཡིན་པ་ཤེས་ཏེ་
དགོད་འཚེར་འཚེར་ངང་“ ཚོང་དཔོན་ཁྱེད་ཀྱིས་དེ་རིང་བདག་ཚོ་སྐྱབས་
སོང་”ཞེས་བཤད་པས་ཚོང་དཔོན་གྱིས་“ད་འགྲོ་ཞིག་”ཅེས་བཤད་དེ་ཁོ་
ཚོ་མི་ལྔ་པོ་ཁ་རོ་ལ་བབས་ནས་དེ་ནུབ་ར་ལུང་དུ་བསྡད། ཟླ་ཕུན་གྱིས་
ལུག་ཤ་ཁོག་ཕྱེད་ཉོས་ཏེ་བཙོས་ནས་ཚོང་དཔོན་གཉིས་དང་མཉམ་དུ་ཟ་
བའི་སྐབས་ཚོང་དཔོན་ལོ་ཅུང་རྒན་པ་དེས་ཚེ་རིང་ལ་བལྟས་ཏེ་“ང་ཚོ་ལ་
སྐྱེད་དུ་སླེབས་པའི་མཚམས་སུ་ཕོ་གསར་ཁོས་ལ་སྟེང་དུ་ཇག་པ་འདུག་
པར་སྐྱབས་རོགས་གནང་ཞེས་དབུགས་ཧལ་བཞིན་བཤད་བྱུང་བས་ངེད་
གཉིས་ཀྱིས་ཀྱང་ང་ཚོ་ཚང་མ་འགྲུལ་པ་རེད། གཅིག་རོགས་གཅིག་གིས་
བྱ་རྒྱུ་དེ་ལོས་ཡིན་སྙམ་སྟེ་གང་མགྱོགས་ཡོང་ཁུལ་ཡིན་ཡང་གྱེན་ལ་རྟས་དེ་
ཙམ་འགྲོ་རོགས་མ་བྱས་སྟབས་ལུས་སོང་”ཞེས་དང་ཡང་མུ་མཐུད“ ཕ་རོ་
ཟ་རྒྱུ་བསད་དགོས་བསམ་བྱུང་རུང་སྡེར་མ་བྲོས་འགྲོ་མཁན་ལ་དཔའ་ངོམ་
བྱས་པ་དེ་ཕོ་རྒོད་ཀྱི་བྱེད་སྟངས་ཤིག་མ་རེད་སྙམ་ནས་ལག་ངར་དེ་བཅག་
ནས་ ཚེ་ཐར་བཏང་པ་ཡིན་”ཞེས་སྨྲས། ཟླ་ ཕུན་གྱིས“དེ་རིང་ཚོང་་
དཔོན་ཁྱེད་གཉིས་པོས་བདག་ཚོའི་སྲོག་དང་། གཟིམ་ཤག་གི་རྒྱུ་ནོར་
བཅས་སྐྱོབ་གནང་བར་སྙིང་ཐག་པ་ནས་ཐུགས་རྗེ་བཀའ་དྲིན་ཆེ་ཞུ་”ཞེས་
བཤད། ཚོང་དཔོན་གསེར་ཚ་དགེ་ལེགས་ཀྱིས་ཟླ་ཕུན་ལ་བལྟས་ཏེ'“ ཕོ་
གཞོན་ཁྱོད་གཉིས་ངོ་མ་ཕོ་རྒོད་ཅིག་རེད་འདུག ཇག་པའི་བསམ་པར་
209



ཁྱོད་ཚོ་ལམ་སེང་བྲོས་པ་ལས་འཛིང་མོ་བྱེད་ཀྱི་རེད་བསམ་མེད། ཡིན་
ཡང་ཁྱོད་གཉིས་ཀྱིས་དཔའ་མི་ཞུམ་པར་འཐབ་མོ་བྱས་པས་ཁོ་ཚོ་ཅི་བྱེད་
འདི་བྱེད་མ་བྱུང༌། དེ་སྔ་ངའི་བསམ་པར་བོད་ཕྲུག་ནང་དཔའ་དེ་འདྲ་
ཡོད་མཁན་ཡོད་འགྲོ་བསམས་བྱུང་། ད་རེས་ངས་དངོས་ སུ་ མཐོང་
སོང་”ཞེས་བཤད། ཁོ་ཚོ་མི་ལྔ་པོ་ཕྱི་ཉིན་ར་ལུང་ནས་ཐོན་ཏེ་མཉམ་དུ་
བསྐྱོད། ལམ་བར་དུ་མི་སོ་སོའི་མིང་དང་སྡོད་གནས་ཕན་ཚུན་ངོ་སྤྲོད་
བྱས་པ་དང་། ཟླ་ཕུན་གྱི་སྐུ་ངོ་རྫོང་ནུབ་ཀྱི་སྐོར་གླེང་མོལ་བྱས་པ་ལ་
ཁམས་པ་ཚོང་དཔོན་གཉིས་པོས་དོ་སྣང་ཆེན་པོས་ཉན་འཇོག་བྱས། དེ་
ལྟར་ཉིན་ཤས་འགྲུལ་བཞུད་བྱས་ནས་མཐར་ཕྱི་དྲོ་ས་མ་རུབ་ཙམ་གྱི་ཉིན་
མོ་ཞིག་ལ་ལྷ་སར་བདེ་འབྱོར་བྱུང༌། བྲག་སྒོ་ཀཀྐི་སྒོ་འཛུལ་བ་དང་ཡུན་
རིང་མ་སོང་བར་ཁོ་ཚོ་ཁ་བྲལ། ། དྲེལ་པ་མི་གསུམ་པོ་ས་རྦད་དེ་རུབ་ནས་
ཞུ་མར་སྤར་བའི་དུས་སུ་གཟིམ་ཤག་ཏུ་འབྱོར། སང་ཉིན་སྔ་དྲོ་ཟླ་ཕུན་
སྐུ་ངོའི་སྐུ་མདུན་དུ་འབྱོར་ཕྱག་འབུལ་བར་ཕྱིན། སྐུ་ངོ་ཉིན་གཉིས་ཀྱི་
གོང་དུ་ལྷ་སར་ཕེབས་ཟིན། སྐུ་ངོས་ལམ་བར་གྱི་གནས་ཚུལ་བཀའ་འདྲི་
གནང་བས་ཟླ་ཕུན་གྱིས་ཐེངས་འདིར་ཁ་རོ་ལར་ཇག་པ་འཕྲད་པ་དང་།
ཁམས་པ་ཚོང་དཔོན་གཉིས་ཀྱིས་སྐྱོབ་པའི་གནས་ཚུལ་ཞིབ་ཕྲ་ཞུས་པས་སྐུ་
ངོས་“ད་རེས་ཁམས་པ་ཚོང་དཔོན་དེ་གཉིས་མ་འཕྲད་ན་ཁྱོད་ཚོ་དངོས་
གནས་ཆག་སྒོ་ཆེན་པོ་སློང་གི་རེད། ཚོང་དཔོན་གཉིས་ཀྱི་བཞུགས་ས་
ཁྱོད་ཀྱིས་ཨེ་ཤེས་”ཞེས་བཀའ་འདྲི་གནང་བས་ཟླ་ཕུན་གྱིས་“ བདག་གིས་
ཤེས་ཀྱི་ཡོད་”ཅེས་ལན་བཏབ། སྐུ་ངོས་“འོ་ན་འགྲིག་བཞག་ཟླ་ཕུན་
ཁྱོད་ཕྱིན་ཏེ་ཁོང་རྣམ་གཉིས་འདིར་གདན་འདྲེན་ཞུས་ཤོག་” ཅེས་་་་སས་
གསུངས་པ་དང་ཟླ་ཕུན་གྱིས་“ལགས་སོ་”ཞེས་ཞུས་ཏེ་གཟིམ་ཆུང་གི་སྒོ་
ནས་ཕྱིར་ཐོན།
ཚོང་དཔོན་གསེར་ཚ་དགེ་ལེགས་དང་ཁོང་གི་ཚོང་གྲོགས་གཉིས་པོ་
210



ཟླ་ཕུན་གྱིས་སྣེ་དྲངས་ཏེ་གཟིམ་ཤག་ཏུ་འབྱོར། གཟིམ་ཆུང་གི་སྒོ་ཡར་
འཛུལ་བ་དང་སྐུ་ངོ་རྫོང་ནུབ་ཡན་བཞེངས་ཏེ་“ ཚོང་དཔོན་གཉིས་་་་་
བཞུགས་དང་”ཞེས་གསུངས་པ་དང་གཡོག་མོས་གསོལ་ཇ་ཞུས། ཟླ་
ཕུན་གྱིས་གུས་གུས་ཞུམ་ཞུམ་ངང་“སྐུ་ངོ་མཆོག་ལ་ཞུ་རྒྱུར། ཁ་རོ་ལའི་
སྟེང་དུ་བདག་ཚོ་སྐྱོབས་པ་གནང་མཁན་ཚོང་དཔོན་ཁོང་གཉིས་རེད་”
ཅེས་ བཤད་མ་ཐག་ སྐུ་ངོས་ཞལ་འཚེར་འཚེར་ངང་“རྣམ་པ་ གཉིས་ལ་
བཀའ་དྲིན་ཆེ་ཞུ་རྒྱུ་ཡིན” ཞེས་ གསུངས་ པ་ དང་ ཨ་ ཕོ་ གསེར་ཚ་དགེ་་་
ལེགས་ཀྱིས་ “ སྐུ་ངོ༌རྫོང་ནུབ་ཀྱི་མཚན་སྙན་ངས་སྔ་ས་ནས་ ཐོས་མྱོང་།
ལྷག་པར་ཕག་རི་ཁུལ་དུ་ས་ཁྱབ་རྡོ་ཁྱབ་རེད་འདུག དེ་རིང་དངོས་སུ་
མཇལ་རྒྱུ་བྱུང་བར་དགའ་པོ་བྱུང༌། །ལམ་བར་འགྲུལ་པས་གཅིག་ཕན་
གཅིག་རོགས་བྱ་རྒྱུ་དེ་ལམ་ལུགས་སྲོལ་ཆགས་ཟིན་”ཞེས་བཤད་པ་དང་སྐུ་
ངོ་ཡིས་ཚོང་དཔོན་གཉིས་ལ་ཐུགས་རྗེ་ཆེ་ཞུས་པ་དང་སྦྲགས་ཐུགས་སྣང་
གཤིན་པོས་ཟླ་ཕུན་ཕྱོགས་ལ་གཟིགས་ཏེ་“ ཟླ་ཕུན་འདྲ་བའི་མི་དེ་འདྲ་ལ་
དྲེལ་རྩིས་སྤྲད་དུས་ང་ཡང་བློ་བདེ་པོ་འདུག” ཅེས་གསུངས། ། ཟླ་ཕུན་
གདོང་པ་དམར་པོར་གྱུར་ཏེ་ ལྕེ་ བསྣར། མཇིང་རྩ་འཕུར་ཙམ་བྱས།
སྐུ་ངོ་ཁོ་ཚོ་གསུམ་ཀས་ཞལ་འཚེར་འཚེར་ངང་ཟླ་ཕུན་ལ་གཟིགས། ཟླ་
ཕུན་ཅི་བྱེད་འདི་བྱེད་མེད་པར་ཡར་ལངས་སྟེ་ཁོང་གསུམ་པོར་གསོལ་ཇ་
བཀྱག་དེ་ནས་ ཁོང་ གསུམ་པོ་ཚོང་ གི་ སྐོར་བཀའ་མོལ་འགོ་ཚུགས།
ཟླ་ཕུན་གཟིམ་ཆུང་ནས་ཕྱིར་ཐོན་ཏེ་ཤོད་དུ་ཡོང་། དེར་ཚེ་རིང་དང་
ལྷག་པ་གཉིས་ཁ་རྩོད་བྱེད་བཞིན་པའི་སྒང་རེད། ལྷག་པས་ཚེ་རིང་ལ་
མཛུབ་མོ་སྡིག་སྟེ་ “འགག་རྩའི་དུས་ལ་ཁྱོད་མགོ་ལ་སྦར་མོས་བཀབ་སྟེ་
བྲོས་སོང་། སྟབས་ལེགས་སྟེས་དབང་གིས་ཚོང་དཔོན་གཉིས་པོ་འཕྲད་
པ་མ་གཏོགས་ད་རེས་སྐུ་ངོ་རྫོང་དཔོན་གྱི་སྐུ་མདུན་དུ་གདོང་པ་བསྟན་རྒྱུ་
མེད་པ་བཟོ་གྲབས་རེད་” ཅེས་བཤད། | ཚེ་རིང་གིས་་་ ལྷག་པ་ཁྱོད་ཁ་
211



བདེ་པོ་ཞོགས། ལམ་བར་དུ་ར་བཟི་ནས་ལོག་མ་ཐུབ་པ་དེ་ཚོ་སྐུ་ངོའི་
སྙན་ཅོག་ལ་ཞུས་ན་ཁྱོད་སྔ་ས་ནས་དྲེལ་པའི་ནང་ནས་ཕྱིར་འབུད་བྱ་རྒྱུ་
ཉག་ཅིག་རེད་”ཅེས་བཤད། ལྷག་པ་རབ་ཏུ་ཁྲོས་ཏེ་ཡར་ལངས་ནས་ཚེ་
རིང་གདོང་དུ་མཆོངས། ཟླ་ཕུན་གྱིས་ལམ་སེང་ལྷག་པའི་གདོང་བཀག་
ནས་“ད་གཡུགས་ཞོག ཁྱོད་གཉིས་གཉིས་ཀར་གཞན་ལ་ལྟ་བའི་མིག་
ཡོད་ཀྱང་རང་ལ་ལྟ་བའི་མེ་ལོང་དགོས། ཡཱ། ལས་ཀ་མི་འདུག་ན་
ཁབ་དང་སྐུད་པ་ཁྱེར་ཏེ་སྒ་སྟན་རལ་པ་རྣམས་འཚེམས་ཤིག”ཅེས་བཤད་
པས་ཁོ་གཉིས་ཁོང་ཁྲོའི་མིག་ཕན་ཚུན་ཁྲོ་ཚུགས་སུ་བལྟས་པས་ཟླ་ ཕུན་
གྱིས་“ད་སོང”ཞེས་སྐད་ཆེན་པོ་བརྒྱབ་པས་གཞི་ནས་ཕྱིར་བསྐྱོད། ཟླ་
ཕུན་གདན་སྟེང་དུ་བསྡད་དེ་ཇ་ཕོར་གང་བཏུངས། གློ་བུར་དུ་ཨ་ཅག་
ལྷ་མཛེས་ལ་སྤྲོད་རྒྱུའི་ལག་རྟགས་དང་ཡི་གེ་དྲན་ནས་ཡར་ལངས་ཏེ་ཁུག་
མའི་ནང་ནས་ཡི་གེ་དང་ལག་རྟགས་བཏོན་ཏེ་ ཨ་ ཅག་ ལྷ་མཛེས་ སར་་་་
བསྐྱོད། ཆང་ཁང་གི་སྒོ་འགྲམ་དུ་འབྱོར་བ་དང་། ཨ་ཅག་ལྷ་མཛེས་
ཕྱིར་ཐོན་པ་དང་གདོང་ཐུག་བརྒྱབ། ཨ་ཅག་ལྷ་མཛེས་ཀྱིས་ “འ་ཙི།
ཟླ་ཕུན་ལགས་ཕེབས་བྱུང་། ཡར་ཕེབས། ཡར་ཕེབས་”ཞེས་བཤད་
དེ་ཟླ་ཕུན་ནང་དུ་བསུས། ཨ་ཅག་ལྷ་མཛེས་ཀྱིས་ཆང་ཕོར་ཅོག་ཙེའི་
སྟེང་བཙུགས་པ་དང་ཆང་སེར་འདོལ་འདོལ་ཞིག་བླུགས་ནས་“ ཟླ་ཕུན་
ལགས་མཉེས་དག་གནང་དང་”ཞེས་བཤད། ཟླ་ཕུན་གྱིས་ཆང་འཐུང་
བ་དང༌། ཨ་ཅག་ལྷ་མཛེས་ཀྱིས་མུ་མཐུད་དེ“ ཟླ་ཕུན་ལགས་ག་དུས་
ཕེབས་པ་ཡིན་”ཞེས་དྲིས་པར་ཟླ་ཕུན་གྱིས་“ཁ་ས་སླེབས་པ་ཡིན་”ཞེས་
ལན་བཏབ། དེ་མུར་བསྐུར་མ་དང་ཡི་གེ་ཨ་ཅག་ལྷ་མཛེས་ལ་སྤྲད་དེ་
“ ཨ་ཇོ་འོད་ཟེར་ལགས་རྫོང་ལ་ཕྱག་ལས་བྲེལ་བ་ཧ་ཅང་ཆེན་པོ་འདུག་”
ཅེས་བཤད། ཨ་ཅག་ལྷ་མཛེས་ཀྱིས་ཡི་གེ་དང་བསྐུར་མ་ཚུར་བླངས་ནས་
“ ཟླ་ཕུན་ལགས། ཁྱེད་ཀྱིས་བསྐུར་བའི་སྟོང་སྐུད་རྣམས་འབྱོར་བྱུང༌།
212



ཤེར་སུམ་ཅུ་སོ་བརྒྱད་ཏག་ཏག་འདུག་ སྐུ་ གཞུག་བཟོ་མཁན་ལ་་༌་་་
བཙོངས་ཏེ་ཤེར་རེར་དངུལ་སྲང་བརྒྱ་དང་ལྔ་བཅུ་རག་བྱུང་། བསྡོམས་
དངུལ་སྲང་ལྔ་སྟོང་བདུན་བརྒྱ་བྱུང་སོང་བས་ངས་ད་ལྟ་རྩིས་འབུལ་ཞུས་
ཆོག་”ཅེས་བཤད་པར་ཟླ་ཕུན་གྱིས་ཐུགས་རྗེ་ཆེ་ཞུས། ཨ་ཅག་ལྷ་མཛེས་
ཀྱིས་སླར་ཡང་ཆང་ལྡིར་བཏེགས་ཏེ་ཟླ་ཕུན་ལ་ཆང་བཀྱག དེ་ནས་སྦུག་
ཏུ་སོང་། སྐབས་དེར་ཟླ་ཕུན་གྱི་བསམ་བློ་འོད་ཟེར་ལགས་དང་མཉམ་
དུ་ ཐོག་ མར་ ཆང་ ཁང་འདིར་ཡོང་ བའི་ སྐབས་ ཀྱི་ གནས་ཚུལ་འཁོར།
ཆང་ཁང་གདན་རྣམས་གསར་དུ་བརྗེས་བཞག སྒོ་འགག་སྟེང་དུ་སྦྱར་
བའི་རྒྱ་གར་གྱི་གློག་བརྙན་འཁྲབ་མཁན་མཛེས་མའི་པར་རིས་འདི་དེ་སྔ་
མཐོང་མྱོང་མེད། ཟླ་ཕུན་པར་རིས་དེར་བལྟས་ནས་སྡོད་པའི་སྐབས་སུ་
སྦུག་ནས་ཨ་ཅག་ལྷ་མཛེས་ཕྱིར་ཡོང་སྟེ་ཟླ་ཕུན་ཀྱི་མདུན་དུ་བརྒྱ་ལོར་དང་
བཅུ་ལོར་ཆག་པ་གཅིག་བཞག་ནས་“ ཟླ་ཕུན་ལགས། ་ ལྗགས་རྩིས་ཞིག་
གནང་དང་”ཞེས་བཤད། ཟླ་ ཕུན་གྱིས་དངུལ་ལ་ལྟ་ཙམ་བྱས་ནས་་་
“ སྣང་དག་ཡོག་མ་རེད། > ཨ་ ཅག་ལྷ་མཛེས་ལགས། བདག་ལས་ཀ་
ཕྲན་བུ་ཡོད་པས་ད་འགྲོ་ཡི་ཡིན་”ཞེས་བཤད་པར་ཨ་ཅག་ལྷ་མཛེས་ཀྱིས་
“ཉིན་ཤས་ལྷ་སར་བཞུགས་མཁན་ཡིན་གྱི་རེད། མ་ཐོན་གོང་ཡིན་ཅིག་
འདིར་གཅིག་ཕེབས་ཤོག་” ཅེས་བཤད་པ་དང་ཆང་ཕོར་ཟླ་ཕུན་ལ་སྤྲད།
ཟླ་ཕུན་ཆང་ཞབས་དག་བརྒྱབ། སྐེད་སྐབས་ཀྱི་ཀོ་ཁུག་ཁ་ཕྱེ་ནས་དངུལ་
ལོར་བླུགས། | ཨ་ཅག་ལྷ་མཛེས་ཀྱིས་ཆང་སྟིར་བཏེགས་ནས་ཆང་བླུགས་
རྩིས་བྱས་པས་ཟླ་ཕུན་གྱིས་ཆང་ཕོར་བླངས་ཏེ་“ད་ཞུ་ཡི་མིན། མ་འགྲོ་
གོང་བདག་ཡོང་དགོས་ཡོད་ལ་པད་འཛོམས་ལགས་མཇལ་ཏེ་ཨ་ཇོ་འོད་
ཟེར་ལགས་ཀྱི་སྐོར་ཞུ་དགོས་ཡོད་”ཅེས་བཤད། ཨ་ཅག་ལྷ་མཛེས་ཀྱིས་
“བུ་མོ་དེ་རིང་འབྲས་སྤུངས་སུ་མཆོད་འཇལ་ལ་ཕྱིན་སོང་། ཏག་ཏག་
རེད། ཟླ་ཕུན་ལགས་ཁྱེད་ཀྱིས་འོད་ཟེར་ལགས་ཀྱི་གནས་ཚུལ་རོབ་ཙམ་
213



བུ་མོའི་རྣ་བར་གསུང་རྒྱུ་བྱུང་ན་ངས་བཤད་པ་ལས་ལྡབ་བརྒྱས་ཕན་པ་
ཡོང་བ་འདུག་”ཅེས་བཤད། ཟླ་ཕུན་གྱིས་ཨ་ཅག་ལྷ་མཛེས་ལ་ཐུགས་རྗེ་
ཆེ་ཞུས་ཏེ་ཆང་ཁང་ནས་ཐོན། -
1 | ཟླ་ཕུན་གཟིམ་ཤག་གི་སྡོད་ཁང་དུ་ལོག་དུས་ཁོང་གཉིས་བསྡད་མེད་
པས་ཁོ་རང་གཅིག་པུ་ལག་གཉིས་ལྟག་ཁུང་རྒྱབ་ལ་བསྣོལ། སྒལ་པ་མལ་
གཟན་ལ་བསྙེས་ཏེ་སྟོང་སྐུད་ཀྱི་ཚོང་ལ་བསམ་བློ་གཏོང་དུས་དེང་སང་ལྷ་
སར་སྟོང་སྐུད་གོང་ཆག་ན་ཡང་། བསྐུར་གླ་ཕར་ཕུད། ད་དུང་ལྡབ་
ཚོང་ལས་ལྷག་པ་བྱུང་འདུག ཁེ་བཟང་ཆེན་པོ་དེ་འདྲ་བྱུང་བ་ནི་ཨ་
ཅག་ལྷ་མཛེས་ཀྱི་དྲིན་ཡིན་པས་ཁོར་ལག་རྟགས་ཡག་པོ་ཞིག་སྤྲོད་རྒྱུའི་
སེམས་ ཐག་བཅད། ཡང་སྙིང་ལག་རྟགས་ཅི་ཞིག་སྤྲོད་དགོས་བསམ་
པའི་སྐབས་སུ་ཕ་ཡུལ་ནས་འཁྱེར་ཡོང་བའི་སྣུམ་ར་རྐྱལ་ཕྱེད་ཀ་དེ་དྲན།
དེའི་སྐབས་སུ་ཚེ་རིང་དང་ལྷག་པ་གཉིས་ཕྱི་ནས་ལོག་ཡོང་། ཟླ་ཕུན་
གྱིས་ཁོ་གཉིས་ལ་སང་ཉིན་ཕྱི་དྲོ་ཨ་ཕོ་གསེར་ཚ་དགེ་ལེགས་སར་བདལ་གླུ་
གཏོང་རྒྱུ་ཡོད་མེད་སྐད་ཆ་འདྲི་བར་འགྲོ་རྒྱུ་ཡིན་པའི་སྐོར་བཤད།
ཁོ་ཚོ་གསུམ་པོ་ཞོགས་པ་ནམ་མ་ལངས་གོང་ནས་ཡར་ལངས་ཏེ་
དྲེལ་གཡོག་ཆ་ཚང་ཚར་དུས་ཉི་མ་རི་རྩེར་ཤར་གྲབས་ཡོད་པ་དང༌། ཚེ་
རིང་གིས་མེ་བཏང་སྟེ་ཞོགས་ཇ་སྐོལ། * ལྷག་པས་ཁ་ས་བཙེམས་པའི་སྒྲ་
སྟན་རྣམས་གཞོགས་གཅིག་ཏུ་བརྩེགས། ཟླ་ཕུན་གྱིས་སྣུམ་ར་རྐྱལ་ཕྱེད་
ཀ་དེ་རས་ཞིག་ལ་སྒྲིལ། གསུམ་ཀ་མར་བསྡད་དེ་ཞོགས་ཇ་བཏུང་པའི་
སྐབས་སུ་ཆིབས་གཡོག་རྒད་པོ་གྲགས་པ་ཁོ་ཚོའི་སྡོད་ཤག་གི་སྒོ་འགྲམ་དུ་
ཡོང་སྟེ་ཁོ་ཚོ་གསུམ་པོ་སྔ་དྲོ་ཞབས་ཕྱི་ཁང་དུ་ཡོང་དགོས་པའི་བརྡ་བསྐྱལ།
ཟླ་ ཕུན་གྱིས་ རྒད་པོ་གྲགས་པར་ “ ཨ་ ཇོ་ཡར་ཕེབས། » གསོལ་ཇ་གང་
བཞེས་”ཞེས་བཤད་པར་གྲགས་པས་“མིན། ང་ལས་ཀ་ཡོད། ཁྱོད་ཚོ་
དེ་རིང་དུས་ཐོག་ཏུ་ཞབས་ཕྱི་ཁང་ལ་ཡོང་ན་མ་གཏོགས་སྐུ་ངོ་ཆེན་པོ་
214



ཕེབས་ཀྱི་རེད་དཱ་”ཞེས་ བ ཤད་དེ་ཕྱིར་ལོག ཟླ་ ཕུན་ཁོ་ཚོ་ཕན་ཚུན་
གཅིག་ གི་ གདོང་ ལ་ གཅིག་ གིས་ བལྟས་ ཏེ་ གཏམ་ ཚིག་ གཅིག་ མ་ སྨྲས།
ཡུད་ཙམ་ཞིག་ནས་ཟླ་ཕུན་གྱིས་“ཝ་ཡེ། ཞོགས་ཇ་མགྱོགས་ཙམ་འཐུང་།
ཞབས་ཕྱི་ཁང་ལ་འགྲོ་རྩིས་གྱིས་”ཞེས་བཤད་པས་ཁོང་ཚོ་གསུམ་པོ་ཞོགས་
ཇ་ཕོར་རེ་གཉིས་མགྱོགས་པོ་བཏུངས་ནས་ཤར་རེར་ཞབས་ཕྱི་ཁང་དུ་ཕྱིན།
ཡུད་ཙམ་ཞིག་ནས་སྐུ་ངོ་རྫོང་ནུབ་དེར་ཕེབས། ཁོང་གི་རྗེས་སུ་གཡོག་
པོ་གཅིག་གིས་མེ་མདའ་ཇི་རྐང་གཅིག་ལག་ཏུ་ཁྱེར་ནས་འདིར་སླེབས།
དྲེལ་པ་གསུམ་པོ་ཡར་ལངས་ཏེ་སྐུ་ངོ་མཆོག་ལ་ཕྱག་འབུལ་ཞུས། སྐུ་ངོ་
ཡིས་ཁོ་ཚོ་གསུམ་པོ་གདན་ཐོག་ཏུ་སྡོད་རྒྱུའི་ཕྱག་བརྡ་གནང་། དྲེལ་པ་
གསུམ་པོ་གདན་ལ་འཁོད་རྗེས། སྐུ་ངོས་དྲེལ་པ་རེ་རེའི་ངོ་གདོང་ལ་
ལེགས་པར་གཟིགས་ཏེ་བློ་ཡིད་རྦད་དེ་ཚིམ་པའི་རྣམ་འགྱུར་སྟོན་བཞིན་དུ་
ཡག་བྱུང་། ། ཁྱོད་ཚོས་གཟིམ་ཤག་གི་རྒྱུ་ནོར་རྐུན་ཇག་གྱི་ལག་ཏུ་མི་
ཤོར་བའི་ཆེད་དུ་རང་སྲོག་བློས་བཏང་གིས་འཐབ་མོ་བྱས་འདུག དེ་
རིང་ཞབས་ཕྱི་ཁང་ནས་ཟ་འཐུང་སྟབས་བདེ་ཞིག་གྲ་སྒྲིག་བྱས་ཡོད་པས་
ཁྱོད་ཚོ་སྐྱིད་པོ་བྱས་ཏེ་སྡོད་ཅིག་”ཅེས་གསུངས་ པ་དང་ཟླ་ ཕུན་ལ་་་་བས་
གཟིགས་ཏེ་“དེ་རིང་ཟླ་ཕུན་ཁྱོད་ལ་མེ་མདའ་ཇི་རྐང་འདི་སྤྲད་པ་ཡིན།
ཁྱོད་ཀྱི་གྲི་དེ་ལྷག་པར་སྤྲོད། ད་ནས་བཟུང་འགྲུལ་ལམ་ཐོག་ཁྱོད་ཚོ་མི་
དང་སེམས་ཅན་གཉིས་ཀར་རྐུན་ཇག་གི་གནོད་འཚེ་གཏོང་མི་ཐུབ་པའི་
འགན་ལེན་ཡོང་གི་རེད། ཝ་ཡེ་”ཞེས་བོས་པ་དང་གཡོག་པོ་མདུན་དུ་
ཡོང་། > “མེ་མདའ་དང་མདེལ་ཁུག་འདི་ཟླ་ཕུན་ལ་སྤྲོད། ཁྱོད་ཀྱིས་ཁོ་
ལ་མེ་མདའ་བེད་སྤྱོད་བྱེད་སྟངས་ཡག་པོ་སློབ་ཅིག ཁྱོད་ཚོ་དེ་རིང་ངལ་
གསོ་བརྒྱབ། སང་ཉིན་སྔ་དྲོ་ངས་ སེམས་ ཅན་ལ་ལྟ་ཡི་ཡིན་”ཞེས་་པ་
གསུངས་པ་དང་ཞབས་ཕྱི་ཁང་ནས་ཕྱིར་ཕེབས། སྐུ་ངོ་ཕྱིར་ཕེབས་པ་
དང་ལྷག་པ་ཟླ་ཕུན་མདུན་དུ་ཡོང་སྟེ་ ཟླ་ ཕུན་ལག་ནས་མེ་མདའ་ཚུར་
215



བླངས། འཕེར་ཤ་དོད་མདོག་གིས་མེ་མདའི་ཕོ་ཀྲང་ལ་ལག་པས་འཇུས་
ཏེ་དཀྲུག་ རྩིས་བྱས། ལན་མ་གཅིག་གཉིས་དཀྲུག་ཀྱང༌ ཕོ་ཀྲང་གཡོ་
འགུལ་ཕྲན་བུ་ཙམ་ཡང་མི་ཐེབས། མགོ་ཡར་བཏེགས་ཏེ་གཡོག་པོར་
བལྟས་པས་གཡོག་པོས་ཁ་ཚིག་གཅིག་མ་གྲགས་པར་མེ་མདའ་ཚུར་བླངས་
ནས་ཟླ་ཕུན་ལ་སྤྲད་དེ་མེ་མདའ་རྒྱག་སྟངས་ཞིབ་ཅིང་ཕྲ་བར་བསླབས།
དེ་ནས་མེ་མདའ་དང་མདེལ་ཁུག་ནང་གི་མདེའུ་ཉི་ཤུ་བཅས་ཆ་ཚང་ཟླ་
ཕུན་ལ་རྩིས་སྤྲད་དེ་“ལྷན་རྒྱས་ད་བཞུགས། བདག་འགྲོ་ཡི་ཡིན་”ཞེས་
བཤད་དེ་གཡོག་པོ་སྒོ་ནས་ཕྱིར་ཐོན། དྲེལ་པ་གསུམ་པོ་ཇ་ཆང་བཏུངས་
ཏེ་གླེང་མོལ་བྱེད་བཞིན་པའི་སྐབས་དེར་ཆིབས་གཡོག་ གྲགས་པ་དེར་་
འབྱོར། ཆིབས་གཡོག་གྲགས་པར་ཆང་གསུམ་སྒྲོན་མཉེས་དག་བཀྱག་
པ་དང་རྒད་པོའི་གདོང་པ་དམར་པོར་གྱུར་ཏེ་སྨྲ་སྒོ་འབྱེད་ནས་རྒད་པོས་
“ང་ཡི་ཕ་ཡུལ་བྲག་གཡབ་ནས་ཡིན། ང་ཆུང་དུས་ཕ་ཡུལ་ནས་རྒྱབ་ཁུར་
འཁུར་ཏེ་གོམ་པ་བརྒྱབ་ནས་ལྷ་སར་ཡོང་བ་ཡིན། རྗེས་སུ་སྦྱིན་བདག་
གིས་ང་སྐུ་ངོ་རྫོང་དཔོན་གྱི་ཆིབས་ གཡོག་ལ་སྤྲད་པ་རེད། སྐུ་ངོ་ལ་
ཆིབས་རྟ་གྲོ་དམར་གཅིག་ཡོད་པ་དེ་ངས་ གཡོག་ རྒྱུགས་ཏེ་སྐུ་ངོ་དྲུང་
བཅར་ཕེབས་དུས་ཚང་མས་ལྟད་མོ་ལྟ་ཡི་ཡོད། ཆིབས་རྟ་གྲོ་དམར་ལོ་
གཅིག་གྲང་དུག་ཕོག་སྟེ་ཤི་སོང༌། ང་རང་དབང་མེད་པར་མིག་ཆུ་ཤོར་
བྱུང་། ངའི་ཕ་མ་རྒན་འཁོགས་ཤི་དུས་ཀྱང་ཕོ་ང་མིག་ཆུ་གཏོང་མ་མྱོང་།
....”ཟླ་ཕུན་གྱིས་ རྒད་པོ་གྲགས་པར་ཆང་ཡང་ཡང་བཀྱག་ཉིན་
དགུང་ མཚམས་ སུ་ ཞབས་ ཕྱི་ཁང་ནས་ དྲེལ་ པ་ གསུམ་ པོར་ཐུད་དང་།
ལབ་སྒོར། སྒོ་ང་བཙོས་མ་བཅས་ཀྱི་ལྟོ་ཆས་བཏང་། ཁོ་ཚོ་བཞི་པོ་ལྟོ་
ཟོས་ཚར་ཏེ་མུ་མཐུད་ཇ་ཆང་ལ་རོལ། ཟླ་ཕུན་གྱིས་ཚེ་རིང་དང་ལྷག་
པར་“ང་གཟིམ་ཤག་འོག་གི་ཆང་མའི་འགྲམ་དུ་འགྲོ་དགོས་ཡོད་” ཅེས་
བཤད་དེ་ཞབས་ཕྱི་སྒང་ནས་ཕྱིར་ཐོན། ཨ་ཅག་ལྷ་མཛེས་ལགས་ཀྱི་སྒོར་
216



འཛུལ་བ་དང་། ཁོ་གཉིས་མ་སྨད་གཉིས་ཀ་ནང་དུ་བསྡད་ཡོད། ཨ་
ཅག་ལྷ་མཛེས་ལགས་ཀྱིས་ཟླ་ཕུན་ལ་ཇ་བླུགས་རྗེས་ལག་པར་ཀ་ཏོ་ར་ཁྱེར་
ནས་གྲོ་ཞིབ་བརྫི་རྩིས་བྱས། པད་འཛོམས་ཀྱིས་ཟླ་ ཕུན་གྱི་འཁྲིས་སུ་
བསྡད་དེ་ ཟླ་ཕུན་ལགས། ཁ་སྔོན་ཁྱེད་ཀྱིས་བསྣམས་ཕེབས་པའི་ཡི་གེ་
དེའི་ཡིག་སྐོགས་སྟེང་ཁ་ཡིག་མི་འདུག་ལ་ནང་དོན་དུ་འོད་ཟེར་ལགས་
བདེ་པོ་ཡིན་སྐོར་ལས་གཞན་གང་ཡང་མི་འདུག འདི་ལ་བལྟས་ན་ལག་
རྟགས་ཀྱང་ .....”ཞེས་སྐད་ཆའི་མཇུག་མ་རྫོགས་གོང་ཟླ་ཕུན་འཚོབ་
འཚུབ་ངང་“བདག་རྫོང་ལ་བཅར་སྐབས་ཨ་ཇོ་ལགས་ཀྱིས་ཕྱག་བྲིས་དང་
ཕྱག་རྟགས་འཁྱེར་ཆོག་བཟོས་གནང་འདུག ད་དུང་འདི་པད་འཛོམས་
ལགས་ཀྱི་ཕྱག་ལ་ངེས་འཕྲོད་བྱེད་དགོས་ཞེས་མངགས་ཆ་གནང་བྱུང་༡
ཞེས་བཤད་ཀྱང་པད་འཛོམས་སེམས་ནང་གི་དོགས་གནད་ད་དུང་་་་་་
བསངས་མེད་པས་པད་འཛོམས་ཀྱིས་“མ་གཞི་འོད་ཟེར་ལགས་ཕྱག་ལས་
བྲེལ་བ་ཆེ་རྒྱུ་གང་ཡོད། ཡིན་ནའང་ ......”ཞེས་ བཤད་དེ་ཡིད་མི་
དགའ་བའི་རྣམ་འགྱུར་དང་བཅས་ཡར་ལངས་ནས་ཟླ་ ཕུན་ལ་ཇ་གང་
བླུགས། དེའི་མཚམས་སུ་ཨ་ཅག་ལྷ་མཛེས་ལགས་ཀྱིས་ཀ་ཏོ་རའི་ནང་གྲོ་
ཞིབ་བརྫིས་མ་བསྣམས་ཏེ་པད་འཛོམས་ལ་“ མོག་མོག་གི་ཤ་དེ་ཐབ་ཚང་
ནང་དུ་ཡོད། འདིར་ཡར་འཁྱེར་ཤོག་” ཅེས་བཤད་པ་དང་པ་་་་་་
འཛོམས་ཐབ་ཚང་ནང་དུ་སོང༌། ཟླ་ཕུན་གྱིས་སྣུམ་ར་རྐྱལ་ཕྱེད་ཀ་དེ་ཨ་
ཅག་ལྷ་མཛེས་ལགས་ཀྱི་འཁྲིས་སུ་བཞག་སྟེ་“ བདག་ཡོང་ཁར་བྲེལ་བ་ཚ་
དྲགས་ནས་འབུལ་ཡས་གང་ཡང་བྱུང་མ་སོང་། སྣུམ་ཕྲན་བུ་འདི་སྟོང་
མིན་ཙམ་ཞིག་ཡིན་པས་བཞེས་རོགས་གནང་”ཞེས་བཤད་པ་དང་། ཨ་
ཅག་ལྷ་མཛེས་ལགས་ཀྱིས་“ཨ་ཙི། འདི་འདྲ་བསྣམས་ཕེབས་དགོས་མ་
རེད་པཱ”ཞེས་ལྷ་ས་བའི་ཁ་རྒྱུན་གྱི་སྐད་ཆ་ཤོད་སྟངས་དེ་ལོན་ཅིག་ཤོད་
སྐྱོར་བརྒྱབ། ཟླ་ཕུན་གྱིས་“ད་བདག་འགྲོ་ཡི་ཡིན”ཞེས་བཤད་པར་ཨ་
217



ཅག་ལྷ་མཛེས་ལགས་ཀྱིས་འཚབ་འཚུབ་ངང་“ རེ་བ། དེ་རིང་ཞལ་ལག་
མཆོད་དེ་ཕེབས་ན་མ་གཏོགས་འགྲིག་མི་ཡོང་”ཞེས་བཤད་པར་ཟླ་ཕུན་
གྱིས་ “བདག་ཕྱིན་ན་མ་གཏོགས་ལས་ཀ་མང་པོ་ཡོད་” ཅེས་བཤད་དེ་
ལངས་རྩིས་བྱས་པར་ ཨ་ ཅག་ ལྷ་མཛེས་ཀྱིས་ཟླ་ ཕུན་ གྱི་དཔུང་པ་ནས་་་
གནོན་ ཏེ་ ས འདི་ འདྲ་ གནང༌ ན་ ག་ ནས་ འགྲིག བཞུགས་ དང༌།
བཞུགས་” ཞེས་བཤད་པ་དང་ ཐབ་ཚང་ལ་ཁ་ཕྱོགས་ཏེ་“བུ་མོ། ཤ་
མགྱོགས་པོ་འཁྱེར་ཤོག་”ཅེས་སྐད་བརྒྱབ་པ་དང་པད་འཛོམས་ཀྱིས་མོག་
ཤ་ཐ་སྤག་གང་ཁྱེར་ཏེ་ཨ་མའི་མདུན་དུ་བཞག ཨ་ཅ་ལྷ་མཛེས་ཀྱིས་
“ ཐབ་ནང་ལྕི་བ་ཏོག་ཙམ་བརྒྱབ་སྟེ་མེ་ཚ་རུ་བཏང་། ཟླ་ཕུན་ལགས་
ལམ་སེང་ཕེབས་ཀྱི་ཡིན་གསུང་གིས་” ཞེས་བཤད་པ་དང་པད་འཛོམས་
སྨིན་མ་བསྡུས་ནས་ “འདི་འདྲའི་བྲེལ་བ་ཚ་ མདོག་ ལ་ ཨཱ་” ཞེས་བཤད།
ཟླ་ཕུན་མགོ་བོ་ཕུར་ཙམ་བྱས་ ཏེ་“ བདག་བདལ་གླུ་འཚོལ་རྒྱུ་ཡིན་པས་
སེམས་པ་འཚབ་ཀྱི་འདུག་”ཅེས་བཤད་པར་ཨ་ཅག་ལྷ་མཛེས་ལགས་ཀྱིས་
“ད་ཐབ་ལ་ལྕི་བ་བརྒྱབ་ནས་མེ་ཚ་རུ་གཏོང་དང་”ཞེས་བཤད་པས་པད་
འཛོམས་ཤར་རེར་ཐབ་ཚང་ཕྱོགས་སུ་རྒྱུགས། ཨ་ཅག་ལྷ་མཛེས་ལགས་
ཀྱིས་མོག་མོག་བཟོས་ཟིན་པ་རྣམས་ཐབ་ཚང་དུ་བསྐྱལ། པད་འཛོམས་
ཡར་ཡོང་སྟེ་ཟླ་ཕུན་ལ་ཇ་བླུགས། དེ་ལྟར་མ་སྨད་གཉིས་ཀ་བྲེལ་བྲེལ་
འཚུབ་འཚུབ་བྱས་མཐར་ཉིན་དགུང་མ་ཟིན་མཚམས་སུ་ཞལ་ལག་གྲ་སྒྲིག་
ཚར་ཏེ་ཟླ་ཕུན་མདུན་གྱི་ཅོག་ཙེའི་སྟེང་མོག་མོག་རླངས་པ་འཚུབ་འཚུབ་
ཐ་སྤག་ཆེན་པོ་གང་དང་སོན་ལ་ཕུག་ཐ་སྤེག་ཆུང་བ་གང་། རུས་ཐང་
དཀར་ཡོལ་གང༌། སི་པན་དམར་ལྟུར། ཁོའེ་ཙེ་བཅས་བཞག་སྟེ་ཨ་
ཅག་ ལྷ་ མཛེས་ལགས་ ཀྱིས་ ལག་ པ་ འཕྱིས་ བཞིན་ དུ་ “ ཟླ་ ཕུན་ ལགས།
ཞལ་ལག་མཉེས་པོ་གནང་'”ཞེས་བཤད་པ་དང་པད་འཛོམས་ཀྱིས་ཁོའི་
ཙེ་ཆ་གཅིག་ཟླ་ཕུན་ལག་ཏུ་སྤྲད། ཟླ་ཕུན་གྱིས་མོག་མོག་ལྔ་དྲུག་བཟས་
218



པ་དང་རུས་ཐང་དཀར་ཡོལ་གང་བཏུངས་རྗེས་ཁོའེ་ཙེ་ཅོག་ཙེའི་སྟེང་དུ་
བཞག ཨ་ཅག་ལྷ་མཛེས་ཀྱིས་ “ མཆོད་དང་། ་་་བཞེས་མོག་ཡག་པོ་
བྱུང་མ་སོང་། 17 ཡིན་ནའང་མཆོད་རོགས་གནང་དང་”ཞེས་བཤད་པར་
ཟླ་ཕུན་གྱིས་“ད་ཞུས་པ་ཡིན་”ཞེས་བཤད། – ཨ་ཅག་ལྷ་མཛེས་ཀྱིས་ཅོག་
ཙེའི་སྟེང་ནས་རུས་ཐང་དཀར་ཡོལ་ཚུར་བླངས་ཏེ་པད་འཛོམས་ལ་“ རུས་
ཐང་གང་འཁྱོག་དང་”ཞེས་བཤད། བསྐྱར་དུ་ཟླ་ཕུན་ལ་ཕྱོགས་ཏེ་སི་
པན་འདི་སྟོད་པན་ཏོག་རེད། ང་རང་གིས་དང་དོད་བྱས་ནས་བརྡུངས་
པ་ཡིན། སི་པན་བསྐྱོན་ཏེ་མོག་མོག་རེ་གཉིས་མཆོད་དང་”ཞེས་བཤད་
པའི་སྐབས་སུ་རུས་ཐང་འབྱོར། ཨ་ཅག་ལྷ་མཛེས་ལགས་ཀྱིས་སེམས་རྩ་
འཁོལ་བའི་སྣེ་ལེན་བྱས་པར་ཟླ་ཕུན་ངོ་བཅག་མི་ནུས་པར་བསྐྱར་དུ་མོག་
མོག་གཉིས་གསུམ་བཟོས། རུས་ཐང་དཀར་ཡོལ་གང་པོ་དེ་འཐུང་དུས་
དཔྲལ་བ་ནས་རྔུལ་ཆུ་ཐུམ་ཐུམ་བྱས། ཟླ་ཕུན་གྱིས་ཁ་འཕྱིས་ཙམ་བྱས་
ཏེ་ཨ་ཅག་ལྷ་མཛེས་ལ་“ད་བདག་དགོངས་པ་ཞུ་ཡི་ཡིན་”ཞེས་བཤད་དེ་
ལངས་རྩིས་བྱས། ཨ་ཅག་ལྷ་མཛེས་ཀྱིས་“ ངས་མཆོད་ཆང་ཡག་པོ་ཞིག་
གྲ་སྒྲིག་བྱས་ཡོད་ཀྱང་ཁྱེད་རང་གི་ཐུགས་བྲེལ་གནང་སྟངས་དེ་ལ་བལྟས་
ན་ཕལ་ཆེར་ཆང་གི་བྲོ་བ་ཡག་ཉེས་ཀྱང་མཁྱེན་པ་མི་འདུག རྗེས་སུ་
གང་གསུང་རྒྱུ་ཡོད་ཀྱང་གསུང་རྐྱང་གནང་ཞིག་”ཅེས་བཤད་དེ་ཟླ་ཕུན་སྒོ་
ཕྱོགས་སུ་བསྐྱལ། | པད་འཛོམས་ཀྱིས་དེའི་རྗེས་ སུ་ཡོང་སྟེ་ ཟླ་ ཕུན་ལ་
“ཁྱེད་མ་ཕེབས་གོང་ཡིན་ཅིག་འདི་རུ་གཏུག་རོགས་གནང་”ཞེས་བཤད་
པར་ཟླ་ཕུན་གྱིས་“ཡིན་དང་ཡིན་”ཞེས་བཤད་པ་དང་ཨ་ཅག་ལྷ་མཛེས་ལ་
བལྟས་ཏེ་“ད་བཞུགས་གདན་འཇགས་གོ་”ཞེས་བཤད་པ་དང་སྦྲགས་་
གཟིམ་ཤག་ཕྱོགས་སུ་ཐོན་ནོ། །གཟིམ་ཤག་ཏུ་འབྱོར་བ་དང་ཇ་ཕོར་གང་
མ་བཏུང་པར་ལྷག་པ་ཁྲིད་དེ་ཚོང་དཔོན་དགེ་ལེགས་འགྲམ་དུ་བལ་བདལ་
གཏོང་རྒྱུ་ཡོད་མེད་སྐད་ཆ་འདྲི་རུ་སོང་། ས་སྲོད་ཀྱི་མཚམས་སུ་ཟླ་ཕུན་
219



དང་ལྷག་པ་གཟིམ་ཤག་ཏུ་འབྱོར། ཚེ་རིང་སྣུམ་ཞུའི་འོག་འཚེམ་བུ་
བརྒྱབ་སྟེ་བསྡད་ ཡོད། ཟླ་ ཕུན་གྱིས་ ཕྲག་ པའི་སྟེང་གི་འབོག་འགྲིལ་
ལོགས་ སུ་བཞག་སྟེ་“ད་སྟབས་ལེགས་ སོང་། ཚོང་དཔོན་ཚེ་དགས་་་
བང་ཐོ་དང་འདེགས་ཐོ་བཟོ་མི་དགོས་པར་བདག་ཚོར་བལ་བདལ་་
གཏོང་རྒྱུ་ཁས་བླངས་སོང་། ༧ ད་སང་ཉིན་ཉོ་ཆ་རྒྱག་དགོས་བརྒྱབ་སྟེ་
གནངས་ཉིན་ཐོན་ཐུབ་པ་འདུག་”ཅེས་བཤད་པས་ཚེ་རིང་གིས་“ད་ཐོན་
ན་དངོས་གནས་ཏག་ཏག་རེད་”ཅེས་བཤད་དེ་ཟླ་ཕུན་དང་ལྷག་པའི་ཕོར་
པའི་ནང་ཇ་བླུགས། སང་ཉིན་དྲེལ་རྣམས་ལ་ཆག་སྟེར་ཟིན་ཏེ་ལྷག་པས་
ཆག་ ཕད་བསྡུ་བ་དང༌། ཟླ་ཕུན་དང་ཚེ་རིང་གཉིས་ཀྱིས་སྤུ་ཕྱག་བྱེད་།
བཞིན་པའི་སྐབས་སུ་སྐུ་ངོ་དང༌། ༧ ཆིབས་གཡོག་གྲགས་པ་གློ་བུར་དུ་
དེར་འབྱོར། དྲེལ་པ་གསུམ་པོས་ལམ་སེང་མགོ་སྒུར་ལྕེ་བསྣར་ཕྱག་་
འབུལ་ཞུས། སྐུ་ངོས་འཛུམ་དམུལ་དམུལ་ངང་དྲེལ་ལ་གཟིགས་ པའི་
སྐབས་ཆིབས་གཡོག་གྲགས་པས་ཤོ་དྲེལ་གྱི་མདུན་དུ་སོང་སྟེ་སྒལ་པ་འཕུར་
བར་བསྐྱོད་པས་དྲེལ་གྱིས་རྣ་བ་བསྙལ་ཞིང་། རྟོག་བཀྱག་གཞུ་རྩིས་བྱས།
གྲགས་པས་ཟླ་ཕུན་ལ་“ཁྱོད་ཀྱིས་ཤོ་དྲེལ་འདིར་མིང་གང་བཏགས་ཡོད”
ཅེས་དྲིས། ཟླ་ཕུན་གྱིས་ “ མེ་ཏོག་རྒྱ་མོ་” ཞེས་བཤད་པས་གྲགས་པས་
བསྐྱར་དུ་ཤོ་དྲེལ་མདུན་དུ་སོང་སྟེ་“ཤོག་ཤོག མེ་ཏོག་རྒྱ་མོ་ཤོག་”
ཅེས་བོས་པས་ཤོ་དྲེལ་དེས་གྲགས་པའི་ཕྱོགས་སུ་བལྟས། གྲགས་པས་ག་
ལེར་སྐལ་པ་འཕུར་ཙམ་བྱས་པས་ཤོ་དྲེལ་གྱིས་རྡོག་བཀྱག་གཞུ་རྒྱུ་ཕར་
བཞག །ཛ་མཛུག་མ་གཡུག་ཙམ་ཡང་མ་བྱས། དེ་ནས་ཚེ་རིང་དང་ལྷག་
པ་གཉིས་ཀྱིས་རང་ཁོངས་ཀྱི་དྲེལ་ སོ་ སོའི་མིང་ནས་བོས་ཏེ་སྒལ་ ཕུར་་་
བརྒྱབ་ནས་སྐུ་ངོ་མཆོག་ལ་སྤྱན་བསྟར་ཞུས། ཆིབས་གཡོག་གྲགས་པས་
དྲེལ་གྱི་གཤིས་ཀ། གོམ་པ་སྤོ་འགོར་མགྱོགས། རྒྱུན་གཏན་ཕོག་སླ་
བའི་དྲེལ་གྱི་ནད་གཞི་དང་བཅོས་སྟངས་ལ་སོགས་ཞིབ་ཅིང་ཕྲ་བ་དྲིས་
220



པས་དྲེལ་པ་གསུམ་པོས་ལན་གཅིག་མཇུག་གཉིས་མཐུད་བརྒྱབ་པ་ལ་་
ཆིབས་གཡོག་གྲགས་པས་དགོད་འཚེར་འཚེར་ངང་“དངོས་གནས་དྲེལ་
པས་དྲེལ་ལ་རྒྱུས་མངའ་ཆ་ཚང་ལོན་བཞག་”ཅེས་བཤད། དེ་ནས་དྲེལ་
རྒྱ་མོ་ཞིག་གི་མདུན་དུ་སོང་སྟེ་དྲེལ་གྱི་ལག་པ་བཀུག་ནས་རྨིག་པར་ཞིབ་
ཚགས་བལྟས་ཏེ་“རྨིག་ལྕགས་ཁྱོད་ཚོ་སུས་བརྒྱབ་ཀྱི་ཡོད་”ཅེས་དྲིས་པར་
ཟླ་ཕུན་གྱིས་“བདག་གིས་བརྒྱབ་ཀྱི་ཡོད་”ཅེས་ལན་བཏབ། གྲགས་པས་
“ར་ཁ་བྲེགས་སྟངས་ཡག་པོ་བྱུང་འདུག་”ཅེས་བཤད་དེ་མུ་མཐུད་རྨིག་
ལྕགས་རྒྱག་བྱེད་ཡོ་བྱད་དང་། སྨན་བཅོས་ཡོ་བྱད་ལ་བལྟས་རྗེས་ སྐུ་
ངོའི་མདུན་དུ་སོང་ནས་“སྐུ་ངོ་མཆོག་ལ་ཞུ་རྒྱུར། ང་ཚོའི་གཟིམ་ཤག་གི་
དྲེལ་པ་གསུམ་པོས་ལས་ཀ་ཡག་པོ་ཞེ་དྲག་བྱས་འདུག དྲེལ་གཅིག་ལ་
ཡང་སྒལ་རྨ་བཟོས་མི་འདུག་ལ་མཇུག་རྩ་རྨས་པ་ཡོང་གཅིག་ཀྱང་མཐོང་
རྒྱུ་མི་འདུག་ ་ ད་ཆ་དྲེལ་པས་དྲེལ་ལ་རྒྱུས་མངའ་ཆ་ཚང་ཡོད་པ་མ་ཟད།
དྲེལ་དང་དྲེལ་པའི་བར་ལ་ལ་རྒྱ་ཟབ་པོ་ཞིག་ཆགས་ཟིན་འདུག་པས་དེ་ནི་
དྲེལ་ པ་ཡག་པོ་ཞིག་གི་ངོས་ནས་བཤད་ན་མེད་དུ་མི་རུང་བའི་ཆ་རྐྱེན་
རེད་”ཅེས་བཤད། སྐུ་ངོ་ཡིས་དྲེལ་པ་མི་རེ་རེར་དངུལ་སྲང་ལྔ་བཅུའི་
རྔན་པ་གནང་སྟེ་“ཡག་བྱུང་། ཁྱོད་ཚོས་སེམས་ཅན་ལ་བྱམས་སྐྱོང་བྱས།
བདལ་འདྲེན་བྱ་བར་གཡོ་ཟོལ་ལེ་ལོ་སྤངས་ཏེ་ལེགས་འགྲུབ་བྱུང་འདུག་
པས་ངས་མ་བརྗེད་པ་བྱས་ཆོག རྗེས་སུ་ཡང་མུ་མཐུད་དེ་འདྲ་བྱེད་
དགོས་”ཞེས་གསུངས་ཏེ་ཆིབས་ར་ནས་ཕྱིར་ཕེབས། བྱ:རྫོགས་ཀྱི་
པ ཁོ་ཚོ་གསུམ་པོས་གཟིམ་ཤག་གི་རྡོ་གཅལ་མཐིལ་ནས་དྲེལ་རྣམས་
རིམ་བཞིན་གློད། གསུམ་ཐོག་གི་ཤེལ་ཁྲའི་ནང་ནས་སྐུ་ངོ་མཆོག་གིས་
ཕྱག་གཡུག་གནང་བཞིན་“ཁྱོད་ཚོ་ག་ལེ་རྒྱུགས་ཨཱ་”ཞེས་གསུངས། | ཁོ་
ཚོ་གསུམ་གྱིས་ སྐུ་ངོ་ལ་ཁ་ཕྱོགས་ཏེ་ ཞུ་ཕུད་ལྕེ་བསྣར་ལུས་སྒུར་བཞིན་
“ བཞུགས་གདན་འཇགས་གོ་” ཞེས་བཤད་དེ་ཐོན། ལམ་དུ་གཡང་་་་
221



གཟར་ནི་ལམ་འཕྲད་ཚེ་དྲེལ་རྣམས་རྐྱང་རྒོད་ཐང་ལ་རྒྱུགས་པ་ལྟར་བསྐྱོད།
དོག་པའི་ལམ་འཕྲང་འགྲིམ་དུས་ཟླ་ཕུན་ལ་མེ་མདའ་ཡོད་པས་མི་སྐྲག་
སྟབས་ཁོང་ཚོ་གསུམ་པོ་སྣང་བ་སྐྱིད་པའི་ཁམས་གླུ་དང་། ། | གཙང་ཁུལ་
གྱི་གཞས་གཏོང་བཞིན་དུ་ཉིན་དྲུག་ལ་ཁང་དམར་དུ་འབྱོར། ཟླ་ཕུན་
གྱིས་ཇ་བག་ཆུང་བཞི་ཁྱེར་ནས་གནས་པོའི་སར་བསྐྱོད། གནས་པོས་
འཛུམ་གྱིས་བསུས་ནས་ཇ་ཆང་གི་སྣེ་ལེན་བྱས། གནས་པོས་“ཨོ་ལོ་རང་
གིས་ཁ་སང་བཤད་པ་དེ་ངེད་ཕ་མ་གཉིས་གྲོས་མོལ་བྱས་ཏེ་འབྲས་ཁུད་
དགོན་པའི་མཁན་རིན་པོ་ཆེ་ལ་ ཐུགས་བརྟག་ཞུས་པ་ཡིན། ། ཐུགས་་
བརྟག་ཡག་པོ་ཕེབས་ཀྱི་འདུག་པས་ད་དེ་རང་ལ་ཐག་བཅད་པ་ཡིན་དཱ།
ཁྲ་སྐྱིད། སྦུག་ནས་ཆང་ཞིག་ལེན་ཤོག་དོ་ནུབ་ཨོ་ལོ་ང་གཉིས་ཆང་
འཐུང་ཞིག་བརྒྱབ་དགོས་”ཞེས་སྨྲས་ཏེ་ཁོང་གཉིས་ཆང་འཐུང་བརྒྱབ།
ཟླ་ཕུན་རྒྱུན་གཏན་ཆང་དེ་ཙམ་འཐུང་གི་མེད་རུང་དེའི་དགོང་མོ་ཆང་
མང་པོ་བཏུངས། ཁོས་“ད་ནས་བཟུང་སྟེ་ངས་ཁྱེད་ལ་གནས་པོ་ལགས་
ཟེ་ཞུ་ཡི་མིན། ཨ་ཇོ་སྲི་ཐར་ལགས་ཟེ་ཞུ་ཡི་ཡིན”ཞེས་བཤད། ཁོ་
གཉིས་ཆང་འཐུང་བརྒྱབ་སྟེ་ཧ་ཅང་ཕྱི་པོ་ཆགས་འདུག་པས་ཚེ་རིང་དང་
ལྷག་པ་གཉིས་ཀྱིས་ཟླ་ཕུན་བསྐྱོར་ཏེ་བསྙལ། ཟླ་ཕུན་གྱིས་ཁང་དམར་དུ་
ཉིན་གཅིག་བསྡད་དེ་འབྲུ་ཁལ་བཅུ་ཉོས་པ་དེ་དང་། 1:|:གཅུང་མོའི་པང་
གདན་དུང་འཁོར་བཅས་གངས་རོར་ལམ་སེང་སྐྱེལ་རྒྱུའི་མངགས་ཆ་བྱས།
ཁོས་ཨ་ཇོ་སྲི་ཐར་ལགས་གངས་རོར་གང་མགྱོགས་ཡོང་ནས་གཉེན་སྟོན་
ལམ་སེང་གཏོང་དགོས་ལུགས་སོགས་བཤད་རྗེས་ཁང་དམར་ནས་ཐོན།
ཟླ་ཕུན་ཕག་རིར་སླེབས་པ་དང་བལ་རྣམས་གནས་མོར་རྩིས་སྤྲད་པ་དང་
སྒྲོགས་ལྷ་སར་གཏོང་རྒྱུའི་བདལ་གླ་འབྲེལ་བ་བྱས་ཏེ་གཉེན་སྟོན་གྱི་དགོས་
མཁོའི་ཉོ་ཆ་རྣམས་ལམ་སེང་བརྒྱབ། རྫོང་དུ་འོད་ཟེར་ལགས་སར་་
བསྐྱོད་དེ་ཨ་ཅེ་ལྷ་མཛེས་ལགས་ཀྱིས་བསྐུར་བའི་ལག་རྟགས་རྣམས་སྤྲད་
222



པའི་ཞོར་དུ་གཅུང་མོ་ཕན་ཐོགས་གཉེན་སྒྲིག་བྱེད་རྩིས་ཡོད་པའི་སྐོར་ཞིབ་
ཕྲ་བཤད་པས་ཨ་ཇོ་འོད་ཟེར་ལགས་ཀྱིས་འཛུམ་བཞིན་“ད་བྱས་ན་ངས་
ཁྱོད་ལ་རྟེན་འབྲེལ་མཚོན་བྱེད་ཅིག་སྤྲོད་རྒྱུ་ཡོད་”ཅེས་ཤོད་བཞིན་མདུན་
ཅོག་གི་ནང་ནས་རྒྱུ་གཡུ་མཚན་པོ་ཆ་གཅིག་དང་བྱུར་ཆུང་ཆ་གཅིག་་་་
བཏོན་ནས་ཁོ་ལ་སྤྲད་དེ་ “ འདིར་རྣ་རྒྱན་ཆ་གཅིག་ཡོད་”ཅེས་བཤད།
ཟླ་ཕུན་གྱིས་“ ཨ་ཇོ་ཐུགས་རྗེ་ཆེ། བདག་སང་གནངས་འགྲོ་མཁན་ཡིན།
ཕྱག་ རྟགས་འདྲ་བསྐུར་གནང་རྒྱུ་ཡོད་ན་བརྡོག་རོགས་ གནང་” ཞེས་་་་་
བཤད་ནས་གནས་ཚང་དུ་ཡོང་། གནས་མོས་“ ཟླ་ཕུན་ཁྱེད་ཀྱི་གཅུང་མོ་
གཉེན་ སྒྲིག་བྱེད་གྲབས་ ཡོད་ པ་ ངས་ ད་ལྟ་ མ་ གཏོགས་ ཤེས་ མ་ བྱུང་།
འདིར་རྟེན་འབྲེལ་མཚོན་བྱེད་སྟོང་མིན་ཙམ་ཞིག་ཡོད་པས་བཞེས་གནང་
དང་། བརྫང་ཐོ་འདིར་བསྣམས་ཕེབས་ཤོག ངས་དུས་ཚོད་ནར་་
འགྱངས་བཏང་ཆོག ཁྱེད་རང་ཕ་ཡུལ་ལ་ལོག་སྟེ་རྟེན་འབྲེལ་བྱེད་སྒོ་
ལྷོད་ལྷོད་གནང་ཞིག་”ཅེས་བཤད་དེ་དོ་རྩིས་ཚེས་གཉིས་ལ་སྤྲོད་རྒྱུ་དེ་
ཚེས་བཅུ་གཉིས་ལ་བཟོས། ཟླ་ཕུན་ཧ་ཅང་དགའ་ནས་ གནས་མོར་་
ཐུགས་རྗེ་ཆེ་ཡང་ཡང་བརྗོད་པས་གནས་མོའི་བཞིན་ནས་འཛུམ་མདངས་
ཕྱུང་སྟེ། སཨ་ཙི། ཟླ་ཕུན་ཁྱེད་རང་དེ་འདྲ་གསུངས་མི་དགོས། ང་
ཚོ་ངོ་ཤེས་རྙིང་པ་རེད་པཱ”ཞེས་སྨྲ་བཞིན་སྦུག་ཏུ་འཛུལ། སང་ཞོགས་ཉི་
ཤར་མཚམས་སུ་དྲེལ་པ་གསུམ་པོ་ཕག་རི་ནས་ཐོན། གངས་རོར་སླེབས་
མ་ཐག་ཟླ་ཕུན་ཤར་རེར་ནང་དུ་ལོག་ ནང་ལ་ཡོས་བརྔོས་ཏེ་རྩམ་པ་
འཐག་ཚར་འདུག ། ཆང་ཡང་ཁ་བཀག་སྟེ་བཞག་འདུག གཅུང་མོ་ཟླ་
ཕུན་མཐོང་འཕྲལ་ངོ་གདོང་དམར་པོར་གྱུར་ནས་སྐད་ཆའང་མི་བཤད།
ཁོས་ལག་གཡོན་མར་བལྟས་པས་དུང་འཁོར་གྱོན་འདུག དེ་ནུབ་ཟླ་
ཕུན་དང་ཨ་ཞང་ལགས་གཉིས་ཆང་སའི་དགོས་མཁོའི་སྐོར་གྲོས་བསྡུར་
བྱས་ཏེ་ཁང་དམར་ནས་གདན་ཅོག་དང༌། དཀར་ཡོལ་ཕྲན་བུ་དབོར་
223



འདུག་པའི་ཁ་སྣོན་ལ་གྲོང་པ་གཡས་གཡོན་ནས་ཕྲན་བུ་གཡར་རྒྱུ་དང༌།
ཨ་ཇོ་ལྷ་རྒོད་ལགས་ཀྱི་ཁང་པ་གཡར་རྒྱུ་ཐག་བཅད། ཨ་ཞང་ལགས་
ཀྱིས་སྐུ་ཞབས་དབུ་མཛད་ལགས་ལ་ གཟའ་སྐར་འཕྲོད་སྦྱོར་རྩིས་རྒྱག་
རོགས་ཞུས་པའི་རྩིས་འབྲས་ཟླ་ཕུན་ལ་བསྟན་ཏེ་“ ཚེས་ལྔ་ཉིན་ཚེ་རིང་
དང༌། ལྷག་པ། དགྲ་འདུལ་བཅས་རྟ་པ་གསུམ་མག་པ་བསུ་རུ་གཏོང་
རྒྱུ་དང༌། ། ཚེས་དྲུག་ཉིན་གཟའ་ཚེས་བཟང་བས་མག་པ་དང་ ཨ་ཇོ་སྲི་
ཐར་བཟའ་ཚོ། - ཨ་ཇོ་ལགས་བཅས་བསུ་རྒྱུར་གཏན་འཁེལ་བ་ཡིན་”
ཞེས་བཤད། སོགས་སྒྱུ་
1: བདག་ སྔོ་བསངས་ནམ་མཁར་སྤྲིན་པ་སྦར་མཐིལ་ཙམ་ཡང་མཐོང་རྒྱུ་མེད།
ཞོགས་པ་བྱང་ལྷག་བསིལ་པོ་ཞིག་བརྒྱབ། གངས་རོ་གྲོང་ཚོའི་ནང་དུ་
གཟབ་མཆོར་སྤྲས་པའི་སྐྱེས་པ་ཕོ་མོ་རེ་གཉིས་མཐོང་རྒྱུ་འདུག་པ་དེ་ཚོའི་
གདོང་པ་ཆང་འཐུང་པ་ནང་བཞིན་དམར་ཆིལ་ཆིལ་ཆགས་འདུག ཟླ་
ཕུན་ཁྱིམ་གྱི་སྒོའི་ཕྱི་ལ་དཀར་ཐིག་དང་། སྒོའི་སྟེང་ལ་ཤམ་བུ། ཐོག་
ཁར་བསངས་བཏང་སྟེ་ཡོད་པ་བཅས་ནས་རྟེན་འབྲེལ་བྱེད་སྒོ་ཉིན་དེར་
ཡིན་པ་སུས་ཀྱང་བལྟས་པ་ཙམ་གྱི་ཤེས་ཐུབ། ?ཟླ་ཕུན་གྱི་གཅུང་མོ་ཕན་
ཐོགས་ཀྱི་ལུས་ལ་གཟབ་མཆོར་ལེགས་པར་སྤྲས་ཤིང༌། ངོ་གདོང་རས་
དམར་ཞིག་གིས་བཀབ་ཡོད། ལག་ལ་གྱོན་པའི་དུང་དཀར་དེར་ན་
མཉམ་བུ་མོ་ཚོའི་དོ་སྣང་ཆེན་པོ་བྱུང༌། ཉིན་དེར་ཡུལ་སྲོལ་གོམས་་་
གཤིས་ཀྱི་རྟེན་འབྲེལ་བྱེད་སྒོ་ཁག་ལེགས་ པར་བྱས་ཏེ་ཁང་པའི་ནང་གླུ་
གཏོང་སྐད་ཅོར་ལ་ སོགས་པའི་སྒྲ་ཆེན་པོ་ཐོས་རྒྱུ་མེད་པར་ལྷིང་ཞིང་་
འཇམ་པའི་ངང་དུ་རྟེན་འབྲེལ་གྱི་ཉི་མ་དང་པོ་དེ་འདས་སོ། །དེའི་ཚེ་
| སྲིད་པའི་མུན་སེལ་ནུབ་རིའི་ཕག་ཏུ་བཞུད། མུན་པའི་ཡོལ་བ་ས་
སྟེང་ཀུན་ཏུ་ཁྱབ་པའི་མཚམས་སུ་ཁང་པའི་ནང་འཁྲུག་ཆ་དོད་དུ་ཕྱིན་ཏེ་
མི་རྣམས་ཆང་འཐུང༌གླུ་གཞས་ལ་རོལ། ཟླ་ཕུན་གྱིས་ཕག་རི་ནས་ཁྱེར་
224



ཡོང་བའི་ཡང་ལཱ་དེ་ནས་ཁང་པ་རེར་རྐང་གསུམ་རེ་སྤར་བས་དེར་འདུས་
སྐུ་མགྲོན་ཚང་མ་ཡ་མཚན་ཆེན་པོ་སྐྱེས་ནས་སཾ ཨ་ཇོ་ཟླ་ཕུན། འདི་མར་
མ་རྒྱུད་”འགའ་ཤས་ཀྱིས་བཙིར་ཙམ་བྱས་ཏེ་“མར་མ་རྦད། མཁྲེགས་
པོ་འདུག་”“ སྒྲོན་མེ་འདི་དེ་འདྲའི་གསལ་བ་ལ་”ཞེས་པའི་གླེང་མོལ་ཅི་
ཡང་བྱས། ཨ་ཇོ་ལྷ་རྒོད་ལགས་ཀྱིས་དགོད་འཚེར་འཚེར་ངང་“དེ་ནི་རྒྱ་
གར་ནས་བཟོས་པའི་ཡང་ལཱ་ཟེར་མཁན་དེ་རྦད་”ཅེས་གསུངས་པས་མི་
རྣམས་ཀྱིས་ཞུ་མར་དེ་ཁ་དོག་དཀར་ལ་དབྱིབས་ལེགས་པ། མེ་འོད་ཆེ་
ལ་དུ་བ་མེད་པ་བཅས་ཀྱི་དགེ་མཚན་མང་པོ་ལྡན་པའི་བསྔགས་བརྗོད་
ཡང་ཡང་བྱས། ཆང་སའི་ཉིན་གཉིས་པར་ཞོགས་པ་ནས་ལོ་ན་རྒན་པ་
རྣམས་ཤོ་བརྒྱབ། ལོ་ན་གཞོན་པ་རྣམས་ཞིང་སྟེང་དུ་མདེལ་འཁོར་རྒྱག་
བཞིན་ཚང་མ་ཇ་ཆང་དང་རོལ་རྩེད་ཀྱི་ལོངས་སྤྱོད་ལ་གནས་སོ། ཟླ་
ཕུན་གྱི་ནང་མི་དང་། ཨ་ཇོ་སྲི་ཐར་ལགས་ཀྱི་ནང་མི་ཚང་མས་སྐུ་མགྲོན་
ཚོར་ཇ་ཆང་གི་སྣེ་ལེན་གཟབ་རྒྱས་བྱས། དེ་ནས་ཉིན་གསུམ་པའི་ཕྱི་དྲོ་
ཉི་མ་མ་བཞུད་ཙམ་ལ་བསངས་ཀྱི་དུད་སྤྲིན་ནམ་མཁར་འཕྱུར་བའི་ཁྲོད་
དུ་ ཨ་ཞང་ལགས་ཀྱིས་སྐད་གསང་མཐོན་པོས་རྣམ་ཐར་བཏང་བ་དང་།
ཕན་ཐོགས་ཀྱི་གྲོགས་མོ་ཚོས་ཨ་མ་སྐྱིད་པར་རོགས་བྱས་ཏེ་སྐུ་མགྲོན་ཚང་
མར་ཁ་བཏགས་གཡོག་ཅིང་། མཆོད་ཆང་བཀྱག ཉིན་མ་ནུབ་རིའི་
རྩེ་ནས་བཞུད་མ་ཐག་ལྷ་རྒྱལ་འཐེན་ཏེ་ཟླ་ཕུན་གྱི་ཁང་པའི་ནང་དུ་རྩམ་
པའི་རྡུལ་ཕྱེ་གནམ་ལ་གཏོར་ཏེ་སྐྱ་ཆིལ་ལེར་གྱུར། – མཚན་མོ་མེ་ཕུང་
སྤར་ཏེ་གྲོང་ཚོའི་ནང་གི་ཕོ་གཞོན་མོ་གཞོན་ཚོས་སྒོར་གཞས་བརྒྱབ་ནས་
ནམ་ཕྱེད་མ་ཟིན་ཙམ་བར་དུ་བསྡད། ང་རྒྱུ འི་
ཟླ་ཕུན་ཁྱིམ་ཚང་གི་ཆང་སའི་རྟེན་འབྲེལ་རྣམས་ལེགས་གྲུབ་ཟིན་
ནས་ཁྱིམ་དུ་ཉིན་གཅིག་ལས་མ་བསྡད་པར་གངས་རོ་ནས་ཐོན། དབེན་
པའི་གྲོང་ཚོ་དེ་ཉིད་རྒྱབ་ཏུ་བསྐྱུར་ནས་མི་ཡུལ་འགྲིམ་པ་དེ་རིང་ཐེངས་
225



དང་པོ་མིན་ན་ཡང་ཟླ་ཕུན་གྱི་བསམ་བློའི་ནང་རྒྱུན་གཏན་དང་མི་འདྲ་
བར་ཤོད་མི་ཤེས་པའི་རྡོག་མཁྲེས་ལྗིད་པོ་ཞིག་སླེབས། སྐབས་དེར་གྲོང་
ཚོ་ཆུང་ཆུང་ དེའི་ ཡན་ ལག་ ཀུན་ ཏུ་ ཨ་ ཅག་ སྐྱིད་ པའི་ གླེང་ མོས་ ཁྱབ།
ཁྱིམ་ཚང་གི་ཕ་མ་རྒན་རྒོན་རྣམས་ཉི་མ་བསྲོ་སྐབས། སཨ་ཅག་སྐྱེད་པར་
དེ་འདྲའི་བུ་དགའ་བདེ་ཞིག་སྐྱེས་འདུག དགོས་འདོད་ཀུན་འབྱུང་གི་
ནོར་བུ་ཞེས་གང་ཡིན་ཀྱང༌། བུ་དེ་ནི་དངོས་འབྲེལ་ནོར་བུ་གསོན་པ་
རང་རེད་འདུག་”ཅེས་སྨྲས། གཞོན་ནུ་མ་རྣམས་ཀྱིས་ཆུ་ལེན་སར་ཕན་
ཐོགས་ཀྱི་ལུས་ཀྱི་གྱོན་པ་དང༌། རྣ་གཡུའི་ཁ་དོག ལག་པའི་དུང་
འཁོར་བཅས་ལ་གླེང་མོལ་བྱས། ཁྱིམ་ཚང་སོ་སོའི་ཕ་མ་ཚོས་ད་རེས་ཨ་
མ་སྐྱིད་པའི་ཁྱིམ་ཚང་གཉེན་སྟོན་གྱི་འདུ་ལོང་དང༌། ཨོ་ལོ་བློ་ཕུན་གྱི་
འཇོན་ཐང་། ལྷག་པར་ཨོ་ལོས་ཁྱེར་ཡོང་བའི་ཞུ་མར་ཡ་མཚན་ཅན་
དེའི་སྐོར་གླེང་ནས་གངས་རོ་གྲོང་ཚོའི་སྐྱེས་ཕོ་མོ་ཡོད་ཚད་ཀྱི་གླེང་གཞི་ནི་
ཕན་ཐོགས་ཀྱི་ཆང་སའི་རྟེན་འབྲེལ་བྱེད་སྒོ་དེ་ཡིན་ནོ། །་ (z་ན་
Eའི་ཀ 1:|:ཀྱི ཀྱི༡༡ 1cn7/2xz ད 1 །e
ལོ ༧ དགུ་པ། བཙོན་ཁང་ནང་ཚུད་པ། 22
ཀྱི * ?
༼57 དྲེལ་པ་གསུམ་པོ་བསྐྱོད་བསྐྱོད་དེ་ཕྱི་དྲོ་ཞིག་ལ་ལྕགས་ཟམ་གྲུ་ཁར་
འབྱོར། གྲུ་སྟོང་པ་གཅིག་གྲུ་ཁར་བསྡད་ཡོད་པ་མཐོང་སྟེ་ཁོང་གསུམ་
པོས་ལམ་སེང་ཁལ་ཕབ་སྟེ་གྲུ་ནང་དབོར། དྲེལ་རྣམས་གྲུ་ལ་བཅུག་འགོ་
ཚུགས་མཚམས་སུ་ལིང་ཤང་གི་སྒྲ་གྲགས་པ་དང་ཤོ་དྲེལ་མཚལ་མོ་ཞིག་གྲུ་
རྩར་སླེབས། དེའི་རྗེས་ སུ་ དྲེལ་ལག་བཞི་ཙམ་དང་དྲེལ་ པ་ སྟག་ ཤར་
གཞོན་པ་མི་བཞི་བཅས་དེར་ཡོང་སྟེ་ལམ་སེང་ཤོ་དྲེལ་གྲུ་ནང་དུ་འཇུག་
རྩིས་ བྱས། གྲུ་དཔོན་གྱིས་ “ སེམས་ཅན་མང་པོ་འདི་འདྲ་ཤོང་པ་མི་
འདུག་ཨ་ཕོ་ཁྱེད་ཚོ་གྲུ་ཐེངས་རྗེས་མའི་ནང་ཕེབས་ཆོག་གི་རེད་”ཅེས་
226



སྨྲས་པས་དེའི་ཁྲོད་ནས་གཞོན་པ་ཞིག་གིས་“ཕ་རོ་ཟ་རྒྱུ་འདིས་ཅི་ཟེར་གྱི་
ཡོད་རེད་”ཞེས་ཤོད་བཞིན་ཟླ་ཕུན་ཁོ་ཚོའི་དྲེལ་གྲུ་ནས་ཕྱིར་འབུད་བྱས་
བྱུང་བས་ཚེ་རིང་གིས་“ ཨ་ཇོ་ལགས། འདི་འདྲ་མ་གནང༌། གྲུ་ཁར་
བདག་ཚོ་སྔོན་ལ་སླེབས་པ་ཡིན་”ཞེས་སེམས་ཆུང་གིས་སྨྲས་པས་ཁམས་པ་
དེས་ལམ་སེང་ཁོའི་འགྲམ་སྟེང་དུ་ཐག་སྒྲ་དང་བཅས་ཏེ་གཞུས། ཟླ་ཕུན་
རབ་ཏུ་ཁྲོས་ནས་རྡོ་ཞིག་བསྒྲུགས་ཏེ་གཞུས་པས་ཁམས་པ་ཁོའི་བྲང་སྟེང་
དུ་ཕོག་ནས་དེར་འགྱེལ། :: དེའི་འགྲམ་གྱི་ཁམས་པ་གསུམ་པོས་སྐེད་གྲི་སོགས་
ལྷམ་ལྷམ་འཕྱར་ཏེ་ཟླ་ཕུན་ཕྱོགས་སུ་ཤོར་ཡོང་། དེར་ཡོད་མི་ཚང་མ་
སྐྲག་སྟེ་བྲོས། ལྷག་པས་དྲིལ་ལྷག་མ་རྣམས་ལྕག་ཚན་གཞུ་བཞིན་གྲུ་ནང་
དུ་བཅུག་གང་ཐུབ་བྱས་པས་ཁམས་པ་གཅིག་གིས་ ལྷག་པའི་ཕྱོགས་སུ་
རྒྱུགས་ཡོང་ནས་ཁོ་གཉིས་དེ་གར་འཛིང་མོ་ཐུག ཟླ་ཕུན་གྱིས་མདུན་དུ་
ཡོང་མཁན་ཁམས་པ་དེར་གྲི་ཅིག་གཞུས་པས་ཁོའི་ལག་པར་ཕོག་སྟེ་ཁྲག་
དམར་ཆིལ་ལེར་དོན། ། ༼ཁོའི་རྗེས་ཀྱི་ཁམས་པ་དེས་ལམ་སེང་ཀི་ཤར་རྒྱག་
བཞིན་ཟླ་ཕུན་གྱི་གདོང་ལ་མཆོངས་བྱུང་བས་ཟླ་ཕུན་གྱི་སེམས་སུ་ད་ངས་
ལག་པ་སྔོན་ལ་བཀྱག་སྟེ་ཁོ་གསོད་མ་ཐུབ་ན་ཁོས་ང་གསོད་ངེས་རེད་སྙམ་
སྟེ་ལམ་སེང་མེ་མདའ་བཏོན་ནས་ཐེ་ཚོམ་སྤུ་ཙམ་མེད་པར་ཁོ་ལ་ཁ་གཏད་
དེ་བརྒྱབ་ནས་ཁོའི་བྲང་དཀྱིལ་དུ་ཐེབས་ཏེ་གོམ་པ་ཁྱར་ཁྱོར་འགའ་ཤས་
སྤོས་རྗེས་ལག་ནང་གི་གྲི་སར་ལྷུང་སྟེ་རང་སར་འགྱེལ། » ཟླ་ཕུན་གྱིས་
སླར་ཡང་གནམ་མདའ་གཅིག་འཕངས་ཏེ་གྲུའི་ ཕྱོགས་ སུ་ རྒྱུགས་ པས་་་
ཁམས་པ་གཞན་ཚོས་འགུལ་ཙམ་ཡང་བྱེད་མ་ནུས། ཁོ་ཚོ་གསུམ་གྱིས་
དྲེལ་རྣམས་མགྱོགས་པོ་གྲུ་རུ་བཅུག་ནས་ཆུ་བོའི་ཕ་རོལ་ཏུ་དོན། ཀྱགྲུ་
དཔོན་ གྱི་ངོ་གདོང་སེར་སྐྱར་ གྱུར་ཏེ་“ད་ཁྱེད་ཚོ་འཇུ་ཉེན་ཡོད་པས་་་་
གཟབ་གཟབ་གནང་དགོས་”ཞེས་མངགས་ཆ་བྱས། ཁོ་ཚོ་དེ་ནུབ་ཆུ་
ཤུར་དུ་ཚུགས་བབ། ཁམས་པའི་དྲེལ་པ་དེ་དག་ཀྱང་ཁོ་ཚོའི་གནས་ཚང་
227



གི་མདུན་ནས་བསྐྱོད། ། ཁོ་ཚོས་ལྐོག་ལྟ་བྱས་པས་མི་རོ་དེ་དྲེལ་ཞིག་གི་
སྟེང་དུ་ནར་རེར་བཀལ་ཞིང༌། དྲེལ་རྗེས་སུ་མི་གཉིས་མ་གཏོགས་མེད།
དྲེལ་པ་ གསུམ་པོ་ཇ་འཐུང་བའི་སྐབས་ སུ་ ཟླ་ ཕུན་གྱིས་མེ་མདའ་དང་།
མདེའུ། རང་སྒེར་གྱི་ཅ་ལག་བཅས་ལྷག་པ་དང་། ། ཚེ་རིང་གཉིས་ལ་
རྩིས་སྤྲད་ནས་“མི་གསོད་མཁན་ནི་ང་རང་ཡིན།། བཙོན་དུ་ང་རང་འགྲོ་
ཡི་ཡིན། ཁྱེད་གཉིས་ཀྱིས་གནས་ལུགས་རྣམས་ སྐུ་ངོར་གསལ་པོ་ཞུ་་
རོགས། དྲེལ་ལ་བྱམས་པོ་བྱེད་རོགས་” ཞེས་བཤད་དེ་ངོ་གདོང་ནས་
ཡིད་སྐྱོ་བའི་རྣམ་འགྱུར་ཞིག་ཐོན། ལྷག་པ་དང་ཚེ་རིང་གཉིས་དེ་མཐོང་
བ་དང་མིག་ཆུ་རང་དབང་མེད་པར་ཤོར། སྒོའི་ཕྱི་ནས་གནས་ཚང་གི་
བུས་སྐད་ཆེན་པོས་ “ ཨ་མ། དེ་རིང་གྲུ་ཁར་མེ་མདའ་བརྒྱབ་ནས་མི་
བསད་སོང་ཟེར་གིས་”ཞེས་བཤད། གནས་མོས་“ཆག་སྒོ་མ་ཆེ། ད་
ཡང་གྲུ་ཁར་འཚང་ག་བརྒྱབ་ནས་མི་གསོད་རེས་ཐུག་པ་ཡིན་པ་རེད་”
ཅེས་བཤད་པ་དང་ལམ་སེང་མ་ཎི་ཁ་ཤས་བགྲངས་། ཁོ་ཚོ་མི་གསུམ་པོ་
དེའི་དགོང་མོ་ལྟོ་ཡང་མ་བཟས་པར་ཉལ་ཞིང་སང་ཉིན་སྔ་པོ་ནས་ཐོན་ཏེ་
སྒང་དུ་བསྡད། ཚུགས་བབས་ཟིན་རུང་རྒྱུན་ལྡན་ལྟར་གྱི་སྐད་ཆ་ཤོད་
མཁན་མེད་པར་ཚང་མའི་སྨིན་མ་འདུས་ཏེ་སྨིན་མ་ནས་སེམས་སྡུག་གི་རི་
མོ་འགའ་གསལ། སང་ཉི་ ཤར་མཚམས་སུ་འབྲས་སྤུངས་མདུན་དུ་་་
སླེབས་དུས་བདེ་སྲུང་དམག་མི་མེ་མདའ་དབྱིན་ཇིའི་ཁ་ལྡུམ་ཕྲག་ཏུ་འཁྱེར་
བའི་མི་བཅུ་དང་། ཁམས་པ་མེ་དམའ་ལན་ཀྲུང་འཁྱེར་བ་གཅིག་བཅས་
ཁོ་ཚོ་གསུམ་དང་གདོང་ཐུག་བརྒྱབ། བདེ་སྲུང་དམག་མི་ཞིག་གིས་་
ཁམས་པར་སྐད་ཆ་ཤབ་ཤོབ་འགའ་བཤད་སོང་བས་ཁམས་པས་མགོ་བོ་
ལྕོག་ལྕོག་བྱས་འཕྲལ་ལམ་སེང་ཚང་མས་མེ་མདའ་ཕྲག་སྟེང་ནས་ཕབ་སྟེ་
ཀམ་པའི་ནང་མཛུབ་མོ་འཇུག་བཞིན་མདུན་དུ་བཅར་ནས་ཁོ་ཚོ་གསུམ་
འཇུས་ཏེ་ལག་གཉིས་རྒྱབ་ཏུ་བསྡམས། ཟླ་ཕུན་གྱིས་“མི་གསོད་མཁན་
228



བདག་ཡིན།། ཁོ་གཉིས་ལ་ཐེ་ཇུས་གང་ཡང་མེད”ཅེས་བཤད་པས་བདེ་
སྲུང་དམག་མིས་ཁམས་པར“ མི་གསོད་མཁན་ཁོ་རེད་ པས་” ཞེས་དྲིས་
པས་ཁམས་པས་ཟླ་ཕུན་ལ་བལྟས་ཏེ་མགོ་ལྕོག་ལྕོག་བྱས། བདེ་སྲུང་དམག་
མིས་ཟླ་ཕུན་གྱི་བྲང་ཁ་ནས་བཟུང་སྟེ་ཚུར་འཐེན། | ལྷག་པ་དང་ཚེ་རིང་
ལ་བལྟས་ཏེ་“ཁྱེད་གཉིས་ཕྱིན་ན་འགྲིག་”ཅེས་བཤད་པ་དང་དམག་མིས་
ཁོ་གཉིས་གློད་བཀྲོལ་བཏང༌། ཁོ་གཉིས་ཀྱིས་དྲེལ་རྣམས་དེད་བཞིན་ཟླ་
ཕུན་ལ་ཕྱི་བལྟས་སློག་སྦྱིན་ལྷ་སར་བསྐྱོད། སྐབས་དེར་ཟླ་ཕུན་ལ་སྐྱོ་
སྣང་མེད་པར་ཁོའི་སེམས་སུ་ངས་ཁོ་མ་བསད་ན་ཁོས་ང་གསོད་ངེས་རེད།
ཁ་མཆུ་གནམ་ནས་བབས་པ་ལ་འགྱོད་པ་བྱ་རྒྱུ་གང་ཡོད་སྙམ་བཞིན་ལམ་
དུ་བསྐྱོད། ལམ་དུ་འགྲོ་མི་ཚོས་འགྲོ་མཚམས་བཞག་སྟེ་ཁོ་ཚོར་བལྟས་
ནས་“ད་ཡང་རྐུ་མི་གཅིག་འཇུས་འདུག་” ཅེས་ཤོད་རེས་བྱས། ཁོ་ཚོ་
ཞོལ་རྡོ་རིང་ཕྱི་མའི་འགྲམ་དུ་སླེབས་པ་དང་ཁ་བྱང་ལ་གཏད་དེ་གཞུང་སྒོ་
འཛུལ། "ཤར་ངོས་སུ་ཡོད་པའི་སྐས་འཛེགས་དེ་མར་བབས་ནས་ལྷོ་ངོས་
ཀྱི་ཁང་པ་ཞིག་གི་སྒོ་ཅིར་སྒྲ་གྲགས་བཞིན་ཕྱེ་བའི་ནང་ཟླ་ཕུན་བཅུག་སྟེ་
བདེ་སྲུང་དམག་མིས་བཙོན་སྲུང་བར་ “ཁོ་ལ་དོ་དམ་ནན་པོ་བྱས་ན་མ་
གཏོགས་འདི་མི་གསོད་ལག་དམར་བ་རེད་དཱ”ཞེས་མངགས་ཆ་ནན་པོ་
བྱས། བཙོན་སྲུང་བས་སོལགས་ལེགས་སོ་”ཞེས་ཤོད་བཞིན་ཟླ་ཕུན་གྱི་
ལག་པའི་བཀྱིག་ཐག་རྣམསི་ དཀྲོལ་ནས་ངོ་གདོང་ལ་ཞིབ་པར་བལྟས།
དེ་ནས་ཙིར་སྒྲ་དང་བཅས་སྒོ་བརྒྱབ། ཕྱི་ནས་སྒོ་ལྕགས་བརྒྱབ་པའི་ཐག་
སྒྲ་ཞིག་ནང་དུ་གྲགས། ཟླ་ཕུན་གྱིས་ཕར་ལྟ་ཚུར་ལྟ་བྱས་པས་སྒོའི་སེ་
སྲུབས་ནས་འོད་མདངས་ཕྲན་བུ་འཕྲོས་པ་དེས་གཡོས་གཡོན་གྱི་རྩིག་པ་
གསལ་ལ་མི་གསལ་ཞིག་མཐོང་། དེ་ནས་མིག་མར་ཕབ་སྟེ་ས་སྟེང་དུ་
བལྟས་པས་རིས་ཚོལ་དང༌། ལྷམ་རྙིང་། གྲུམ་རྡོ་བཅས་ཀྱིས་ཁེངས་
ཡོད་པ་དེ་མཐོང་། ཁོས་ག་ལེར་རས་ཚལ་བསྒྲུགས་ནས་ཁང་ཆུང་དེའི་
22g



ཟུར་ཞིག་ཏུ་བཏིངས་ཏེ་དེའི་སྟེང་དུ་ཙོག་བུར་བསྡད་པས་ ས་དྲི་དང༌།
གཅིན་པའི་དྲི་ངན་ངར་རྩུབ་ཅན་ཞིག་ལྡང་སྟེ་དབུགས་ཀྱང་རྔུབ་གཏོང་
དཀའ་བར་གྱུར། །གང་ཙམ་སོང་རྗེས་ཕྱི་ནས་“གཞོན་པ། །གཞོན་པ་༡
ཞེས་པའི་སྒྲ་ཞིག་གྲགས་པ་དེའི་ཕྱོགས་སུ་བལྟས། “ཕོར་པ་ཡོད་པས་༧
ཞེས་པའི་དྲི་བ་བཏང་བ་ལ་“མེད་”ཅེས་ལན་བརྒྱབ་པས་ཕྱི་ནས་རྐང་པའི་
རྡོག་སྒྲ་ཞིག་གྲགས་པ་དེ་རྒྱང་རིང་དུ་སོང་། ཡུད་ཙམ་རིང་ཁུ་སིམ་མེར་
གྱུར། དེ་ནས་སྒོ་ལྕགས་ཕྱེ་བའི་སྒྲ་གྲགས་པ་དང་སྒོ་ཡར་ཕྱེས་ཏེ་ཐུག་པ་
ཕོར་པ་གང་དེར་བསྐྱལ། ཐུག་པ་དེ་ནི་ཆུ་ལ་རྩམ་པ་བརྒྱབ་ནས་དྲོད་
ཡོད་ཙམ་བྱས་པ་ཞིག་རང་རེད་འདུག འོན་ཀྱང་དེ་ཉིན་ཟླ་ཕུན་ལ་ལྟོ་
མ་བྱུང་སྟབས་ལྟོགས་སྐོམ་ཕྲན་བུ་སེལ་སོང་། ཁང་ཆུང་དེའི་ནང་རིམ་
བཞིན་མུན་ནག་ཏུ་གྱུར་ནས་མཐར་འོད་སྣང་རྟ་རྔ་ཙམ་ཡང་མེད་པའི་
འཇིགས་རུང་གི་ཁམས་ཞིག་ཏུ་གྱུར། ཟླ་ཕུན་གྱི་སེམས་སུ་འཇིགས་སྣང་
གང་ཡང་མ་བྱུང་བར་ཁོས་ག་ལེར་སྦྱར་ཉུལ་བརྒྱབ་སྟེ་སྐེད་རགས་དཀྲོལ་
ནས་ཕྱུ་པས་ལུས་ཀྱི་སྟོད་སྨད་གང་ཁེབས་གཡོགས་ནས་རྒྱབ་རྩིག་པར་
བསྙེས་ཏེ་གཉིད་ཁུག་རྩིས་བྱས། སྐྱིད་པོའི་གཉིད་ན་བུན་ཡལ་བ་ལྟར་
ཡལ་ནས་རིག་པ་ཤིན་ཏུ་དྭངས་བར་གྱུར། ཁོའི་སེམས་ཀྱི་མེ་ལོང་དུ་མ་
མའི་ངོ་གདོང་ལྷང་ངེར་གསལ་ང་དང་སྦྲགས་བསམ་བློ་འདྲ་མིན་སྣ་ཚོགས་
འཁོར། ཚེ་རིང་དང་ལྷག་པ་གཉིས་ལ་གནས་ཚུལ་ཐབས་རྡུགས་པོ་དེ་ཨ་
མར་མི་ཤོད་རྒྱུའི་མངགས་ཆ་བྱེད་རྒྱུ་མ་བྱུང༌། གལ་ཏེ་ཨ་མས་ཤེས་ན་
སྙིང་དུམ་བུར་འགྲོ་རྒྱུ་ཉག་ཅིག་རེད་བསམ་བཞིན་བློ་འགྱོད་ཆེན་པོ་སྐྱེས།
ཁོ་རང་དབང་མེད་པར་དབུགས་རིང་ཞིག་ཤོར། དེ་ནས་མིག་གཉིས་
བཙུམས་ནས་གཉིད་དུ་ཡུར་ཐབས་བྱས་རུང་དེ་ལས་ལྡོག་སྟེ་ཨ་མའི་རྒས་
ཉམས་ཆེ་བའི་གཟུགས་བརྙན་ཡིད་ལ་འཁོན། ཨ་མ་ཁྱེད་ཀྱིས་བདག་
ཆུང་བྱིས་པའི་དུས་བྱམས་བརྩེས་སྐྱོང་བ་ནི་སྨོས་ཅི། ནར་སོན་པའི་ཚེ་
2307



ནའང་བདག་གིས་སྐད་ཆ་ཞིག་བཤད་ན་དེ་བདེན་གཏམ་དང་། བདག་
གིས་བྱ་བ་ཞིག་བྱས་ན་དེ་འགྲིག་པ་རང་དུ་བརྩིས་ནས་བདག་ནི་ཁྱེད་ཀྱི་
དཔྲལ་བའི་མིག་དང་ཁོག་ནང་གི་སྙིང་ལྟ་བུར་གྱུར་ཏེ་བདག་ལ་གཅེས་
སྐྱོང་དང་ཆ་འཇོག་ ཡིད་ཆེས་ཆེན་པོ་གནང་གི་ཡོད་པ་བདག་གིས་
གསལ་པོ་ཤེས་ཀྱི་འདུག བདག་གི་མི་ཚེ་གང་པོར་དྲིན་ཅན་ཨ་མའི་དྲིན་
ལན་ཆ་ཤས་ཙམ་ཡང་འཇལ་ཐུབ་མ་སོང་།། ད་ལྟའི་དུས་སུ་དྲིན་ལན་
འཇལ་རྒྱུ་ཕར་བཞག ཁྱེད་ལ་བསམ་གྱིས་མི་ཁྱབ་པའི་སྡུག་བསྔལ་ཆེན་
པོ་འདི་ལྟ་བུ་ཞིག་བཟོས་སོང་བས་བདག་ནི་མི་ལས་ངན་ཞིག་རེད་སྙམ་པ་
དང༌། མིག་ཟུར་ནས་མཆི་མའི་རྡོག་པ་ཕྲེང་ཐག་ཆད་པའི་ཕྲེང་རྡོག་
བཞིན་གཅིག་མཇུག་གཉིས་མཐུད་དོན། ། ཁོའི་སེམས་ལ་བདག་ད་ལྟ་
བཙོན་ཁང་དུ་སྡོད་དགོས་ཤར་ཡང་བཙོན་ནས་གློད་འགྲོལ་ཡོང་བའི་ཉིན་
མོ་ཞིག་ཏན་ཏན་ཤར་རྒྱུ་ཡོང་གི་རེད་སྙམ་པའི་གདེང་ཚོད་ཀྱི་བློ་ཞིག་ངམ་
ངམ་ཤུགས་ཀྱིས་ཡིད་ལ་ཤར། །དེ་ཡང་ཞིབ་པར་བསམ་དུས་མི་ཚེ་འགྲུལ་
བཞུད་ལ་སྐྱེལ་མཁན་དྲེལ་པ་ཕལ་པ་བདག་ལྟ་བུར་རྒྱབ་རྩི་མཐོ་པོ་ནི་
བརྟེན་ས་མེད། རྒྱུ་ནོར་ནི་རང་གི་ལུས་ལ་གང་སྦྱར་དང་། ཁ་ལ་གང་
ཐོབ་དེ་ལས་གཞན་གང་ཡང་བཏོན་རྒྱུ་མེད། གནས་བབས་དེ་ལས་སྐྱོ་བ་
གང་དགོས། > ཡིན་ན་ཡང་བདག་ཚེ་གཅིག་བཙོན་ཁང་འདི་ནང་སྡོད་རྒྱུ་
ཅིག་ཏན་ཏན་ཆགས་ཀྱི་མ་རེད་སྙམ་སྟེ་མིག་གི་མདུན་ལ་སྐུ་ངོ་རྫོང་དཔོན་
དང༌། : ཨ་ཇོ་འོད་ཟེར། ཨ་ཅག་ལྷ་མཛེས་བཅས་འཁོར། | ཡིན་
ནའང་སྐབས་དེར་མཐོང་བའི་ཁོ་ཚོའི་ངོ་རིས་དང་། ཁོ་ཚོའི་བྱེད་སྟངས་
དེ་ཚོ་རྨི་ལམ་ནང་ངོ་འཕྲད་པ་ལྟ་བུ་རང་ཉིད་དང་ཤིན་ཏུ་འགྱངས་ཤིང་
རིང་བའི་ཚོར་སྣང་ཞིག་བྱུང༌། བསམ་བློའི་འཁོར་ཡུལ་དེ་བསྐྱར་དུ་རང་
གི་གཅེས་པའི་སྐྱེས་མའི་ཕྱོགས་སུ་ཤོར་ཏེ་ཁོས་སྐད་ཆུང་དུས་“དྲིན་ཅན་
གྱི་ ཨ་མ། ཁྱེད་ཀྱི་བུ་ལེ་ལོ་ཅན་བདག་གིས་ཁྱེད་རང་དཔལ་གྱི་ཆོས་
23]



འཁོར་ལྷ་སར་མཆོད་མཇལ་ཞུ་བར་འཁྲིད་རྒྱུའི་ཆོད་སེམས་སྔ་ས་ནས་
བཞག་ཡོད་རུང་དེ་ནི་ཉི་མས་ཟླ་བ་བསྐྱལ། ཟླ་བས་ལོ་ བསྐྱལ་ནས་་་
མཐར་མཇིག་རྟེན་གཏམ་དཔེ་ “སངས་རྒྱས་ཕེབས་ཕེབས་བྲམ་ཟེ་རྒས་༡
ཞེས་པ་ནང་བཞིན་ཆགས་སོང་། ཡིན་ཡང་བདག་བཙོན་འགྲོལ་བྱུང་
སོང་ན་ཆོད་སེམས་དེ་དོན་ཐོག་ཏུ་འཁྱོལ་བ་བྱེད་ཀྱི་ཡིན་”ཞེས་ཆིག་ལབ་
བརྒྱབ། སྐབས་དེར་སྒོའི་སེར་སྲུབས་ནས་མེ་ཕྲ་ཞིག་འཁྱུག་པ་དང་སྒོ་
ལྕགས་དཀྲུགས་ཏེ་སྒོ་ལ་རྡོག་རྒྱག་གཞུས་པའི་སྒྲ་དྲག་པོས་ཟླ་ ཕུན་ གྱི༌
བསམ་བློ་རྦད་དེ་འཐོར་སོང༌། ཁོས་སྒོ་ལ་བལྟས་པས་བསྐྱར་དུ་སྒྲ་གང་
ཡང་ཐོས་རྒྱུ་མེད་སྟབས་གློ་བསངས་ཤིག་བརྒྱབ་སྟེ་གཉིད་ཡུར་རྩིས་བྱས།
ཕར་ཕྱོགས་ཀྱི་ཁང་པའི་ནང་ནས་འཛེར་ལ་ལྕི་བའི་ གློ་ཞིག་བསྟུད་མར་
བརྒྱབ་ པའི་བར་ནས་དབུགས་ཧལ་བཞིན་དུ་ “ ཨ་རོའོ” ཟེར་བའི་སྡུག་
སྐད་བསྟུད་མར་བརྒྱབ་པ་དེ་ཁོའི་རྣ་བར་ཐོས་ཏེ་གཉིད་མི་ཁུག ཁོའི་རྣ་
བར་ཨ་ཞང་ལགས་ཀྱིས་རྒྱུན་གཏན་རང་ཉིད་ལ་ཁ་ཏ་གནང་བའི་ཚིག་དེ་
དག་ལྷང་ལྷང་དུ་གྲགས་སོང༌། ལྷག་པར་ཁོང་གི་རྒྱུན་གཏན་གདམས་
ངག་ལྟར་སྐྱོར་རྒྱུའི་གཏམ་དཔེ་ཞིག་ཡོད་པ་སྟེ། “ཤ་ཕུ་ནུའི་སྟེང་དུ་དར་
ལས་འཇམ། 1:|: སྡང་དགྲ་བོའི་སྟེང་དུ་ཐོག་ལས་ཚ། ང་ཚོ་ཕོ་ཁྱོ་ག་ཟེར་
མཁན་དེ་དངོས་འབྲེལ་དེ་འདྲ་ཞིག་བྱེད་དགོས་ཀྱི་རེད་དཱ” ཞེས་པའི་
གཏམ་བརྗོད་དེ་བློ་ལ་འཁོར་བ་དང༌། བདག་གིས་མི་ཚོར་ཕྱིར་བལྟས་
བྱེད་དུས་ལས་རྒྱུ་འབྲས་རྙོགས་པའི་ལས་ཀ་བྱས་མེད་སྙམ་སྟེ་སེམས་ལྷོད་
ཤིག་གེར་གྱུར། དེ་ནས་ཁོས་ཨ་སློག་ཅིག་བརྒྱབ་སྟེ་གཉིད་ཡུར་རྩིས་བྱེད་
པའི་སྐབས་སུ་སེར་སྲུབས་ནས་ཡང་བསྐྱར་མེ་ཁྲ་རྒྱུགས་པ་དང་ཆབས་ཅིག་
སྒོ་རའི་དཀྱིལ་ནས་“ད་ལྷོད་ལྷོད་བྱས་ཉོལ་མ། ཐོ་རེངས་སྐར་ཆེན་ཤར་
འདུག་”ཅེས་པའི་སྐད་སྒྲ་གྲགས་པ་དང་མི་གཞན་ཞིག་གིས་དེ་ལ་“ལགས།
སོ་”ཞེས་པའི་ལན་བསློགས་པ་དེ་དག་རྣ་བར་གསལ་པོར་ཐོས། ཟླ་ཕུན་
232



གྱིས་བསམ་བློ་དྲུག་སུམ་བཅོ་བརྒྱད་བཏང་། བློ་རྩེ་ཉི་ཤུ་རྩ་ལྔ་བཀོད་དེ་
མཚན་གང་པོ་དེ་ལྟའི་ངང་དུ་འདས་སོ།། ཏུ།p | 1:1%ཏུ་ད|:
ཀ ཁོ་མིག་གདང་དུས་བཙོན་ཁང་ནང་མ་ཉལ་གོང་ནང་བཞིན་མུན་
པའི་ཁམས་འཇིགས་རུང་ཆེ་བ་དེ་འདྲ་མ་ཡིན་པར་སྒོའི་སྲུབས་ནས་ཉི་
འོད་ཕྲ་མོ་སྐུད་པ་འདྲ་བ་ཞིག་ནང་ལ་འཕྲོས་ཏེ་དེའི་འོད་ལ་བརྟེན་ནས་
ཕར་ལྟ་ཚུར་ལྟ་བྱས་པས་འགྲམ་དེར་ཁོག་ལྡིར་མཆུ་ཏོ་དང་།། སྐེ་གཉིས་
ཀ་ཆག་པ་ཞིག་འདུག དེ་ཚུར་བླངས་པས་གཅིན་པའི་དྲི་མས་སྣ་ཁུང་ཚ་
ཤུར་བརྒྱབ། དེ་ཕར་བཞག་སྟེ་གཡས་གཡོན་གྱི་རྩིག་ལྡེབས་ལ་བལྟས་
པས་རི་མོ་ནར་མོ་མང་པོ་བྲིས་ཡོད་པ་དེ་མཐོང་། ཁོའི་སེམས་ནང་རི་མོ་
དེ་ཚོས་གང་མཚོན་པ་ཡིན་ནམ་སྙམ་སྟེ་ངོ་མར་ཕབ་ནས་བསམ་བློ་གཏོང་
དུས་མིག་མདུན་དུ་མདང་ནུབ་བཏིངས་པའི་རས་ཚལ་རྣམས་མཐོང་སྟེ་དེ་
ལ་ཞིབ་པར་བལྟས་པས་འཚེམ་སྲུབས་ཐམས་ཅད་སོ་མས་ཁེངས། ལ་
ལར་རྣག་ཁྲག་ཀྱང་འགོས་འདུག ཟླ་ཕུན་ཁོག་པའི་གཏིང་ནས་སྐྱུག་
མེར་ལངས་ཏེ་སྐྱུག་གྲབས་བྱས། ། རིང་པོར་མ་སོང་བར་རང་ཉིད་སྡོད་
སའི་སྒོ་ཕྱེ་བྱུང་བས་དེའི་སྐབས་སུ་བཙོན་སྲུང་བས་དཀར་ཡོལ་ཁ་ཆོག་
གཅིག་དང༌། རྩམ་པ་ཕྲན་བུ། ཁོག་ལྡིར་ལུང་ཆག་གཅིག་བཅས་ཁོའི་
མདུན་དུ་བཞག་ནས་“ཝ་ཡེ། གཞོན་པ་ཇ་ལྡུར་ཞིག་ལྡག་ན་མ་གཏོགས་
འབྱོར་ལྕག་གཟེད་དུས་ཁག་པོ་བྱེད་ཀྱི་རེད་དཱ”ཞེས་བཤད། ཟླ་ཕུན་གྱི་
སེམས་ནང་ལྟོ་ཟ་འདོད་རྩ་བ་ནས་མེད་ན་ཡང་བཙོན་སྲུང་བའི་སྐད་ཆ་དེ་
ཚོ་གོ་དུས་མ་ཟ་ཀ་མེད་བྱུང་སྟེ་ཁོས་ཇ་ལྡུར་ཕོར་པ་གང་ཨུ་ཚུགས་ཀྱིས་
བལྡགས། དེ་ཚར་བ་དང་མི་གཉིས་ཡོང་སྟེ་ཁོའི་ལག་པ་རྒྱབ་ལ་བཀྱིགས་
ནས་འཁྲིད་བྱུང་བས་ཟླ་ཕུན་གྱི་སེམས་སུ་འབྱོར་ལྕག་གཞུ་སར་འཁྲིད་ཀྱི་
ཡོད་ཡིན་པ་རེད་སྙམ་བཞིན་སོང་བས་ཁ་ས་འཛུལ་སའི་སྒོ་དེ་མར་དོན་
ནས་ནུབ་ཏུ་ཁ་ཕྱོགས་ཏེ་ཡུད་ཙམ་འགྲོ་དུས་སྒོ་འཕྱོར་ཀ་གཉིས་ཅན་ཞིག་
233



གི་སྟེང་དུ་རབ་གསལ་ཆེན་པོ་ཁ་ཤར་དུ་གཏད་པ་ཞིག་གི་མདུན་དུ་སླེབས།
ཡར་འཛུལ་ནས་སྐས་འཛེགས་འཛེགས་པས་བར་འཁྱམས་ཆེན་པོ་ཞིག་གི་
ནང་དུ་སླེབས། དེའི་དཀྱིལ་དུ་སྒོ་ནུབ་ལྟ་ཞིག་འདུག་པ་དེའི་གཡས་ཀྱི་
རྩིག་ལྡེབས་སུ་རྟ་ལྕག་འགའ་ཤས་དང༌། གཡོན་གྱི་རྩིག་ལྡེབས་སུ་ཀོ་
ལྕག་འགའ་ཤས་བཀལ་འདུག ཀློཟླ་ཕུན་ཡར་འཛུལ་མ་ཐག་གཉའ་ནས་
གནོན་ཏེ་པུས་མོ་ས་ལ་བཙུགས་བཅུག། ''
ཅ ན ་བྱ་བ་དང་ང་
༡༧ 3 ཤར་ངོས་ཀྱི་འབོལ་གདན་མཐོ་པོའི་སྟེང་དུ་བཞུགས་ པའི་སྐུ་ངོ་
བཞིན་རས་སྔོ་ལ་ལོ་ན་དར་ལ་བབས་པ། ལུས་ལ་གོས་ཆེན་ཕྱུ་པའི་སྟེང་
ཁ་གོན་གོས་ཆེན་དམར་པོ་གྱོན་པ་དེས་“ཁ་ས་ལྕགས་ཟམ་གྲུ་ཁར་ཁམས་
པ་གསོད་མཁན་དེ་ཁྱོད་ཡིན་པས”ཞེས་དྲིས། ཟླ་ཕུན་གྱིས་དེ་ལ་ལན་མ་
བརྒྱབ་པར་མགོ་བོ་སྒུར་རེར་སྡོད་པའི་སྐབས་སུ་རྒྱབ་ནས་མི་ཞིག་གིས་
“ལགས་རེད་”ཅེས་ལན་བརྒྱབ། – སྐུ་ངོ་དེས་ཟླ་ཕུན་ལ་ཞིབ་པར་བལྟས་
ནས་ “རྫབ་ཆེན་ཁྱོད།། གཞུང་ས་དགའ་ལྡན་ཕོ་བྲང་ཆེན་པོའི་བཀའ་
ཁྲིམས་ཀྱི་ཞལ་ལྕེ་ནམ་ལངས་ཉི་མ་ཤར་བ་ལྟ་བུ་འདི་འདྲ་ཞིག་ཡོད་བཞིན་
དུ་ཁྱོད་ཀྱིས་གྲུ་ཁར་ཀོ་གྲུའི་སྒྲོལ་འདོན་སྔ་ཕྱི་ཙམ་གྱི་གནས་སྐབས་ལ་མི་
སྲོག་ལག་ཉེས་བཏང་བ་དེ་འདྲ་དཔེ་སྲིད་ཀྱི་མ་རེད་” ཅེས་ནན་པོས་
བཤད། ཟླ་ཕུན་གྱིས་མགོ་བོ་ག་ལེར་བཏེགས་ཏེ་གྲུ་ཁར་བྱུང་བའི་གནས་
ཚུལ་རྣམས་ཞིབ་ཅིང་ཕྲ་བ་ཞུས་ཏེ་མཐའ་མཇུག་ཏུ་“སྐབས་དེར་ཁོས་གྲི་
འཕྱར་ཏེ་བདག་གི་མདུན་ལ་ཤོར་སྟབས་བདག་ཐབས་ཟད་འུ་ཐུག་གིས་མེ་
མདའ་བརྒྱབ་པ་ལས་རྒྱལ་ཁྲིམས་ཉི་མ་ཤར་བ་ལྟ་བུ་འདི་འདྲ་བདག་གིས་
རྩིས་མེད་དུ་ག་ནས་བཏང་ནུས་”ཞེས་བཤད་པས་སྐུ་ངོ་ཡིས“ མ་གཞི་ནས་
ཁྱོད་སུའི་དྲེལ་པ་ཡིན་པཱ”ཞེས་དྲིས། ཟླ་ཕུན་གྱིས་“བདག་ཕག་རི་རྫོང་
ནུབ་ལས་ཐོག་གི་དྲེལ་པ་ཡིན་”ཞེས་ཞུས། སྐུ་ངོ་ཡིས་དེ་ཐོས་པ་དང་
བསམ་བློ་བཏང་སྟེ་བཞུགས་པའི་སྐབས་དེར་འབོལ་ཆུང་སྟེང་དུ་བསྡད་
234



པའི་དྲུང་ཡིག་གིས་“ ཕག་རི་རྫོང་ནུབ་ལས་ ཐོག་ སྐུ་ངོ་ཐུབ་བསྟན་འོད་
སྣང་ལགས་རེད།” ཅེས་ཞུས། སྐུ་ངོ་ཧང་སངས་ཏེ་“ཨཱ་”ཞེས་བཤད་དེ་
དྲུང་ཡིག་ལ་བལྟས་པས་དྲུང་ཡིག་གིས་མུ་མཐུད་དེ་ཁོང་གིས་དྲེལ་ལག་
གསུམ་བཙུགས་ཏེ་ ཚོང་བཀྱོན་ གྱི་ ཡོད་ སྐོར་གོ་ཐོས་བྱུང”ཞེས་བཤད།
སྐུ་ངོ་ཡིས་“ཨ་ཙི། ཤ གྲོགས་པོའི་བྱ་རྒྱུ་ལ་ཨཱ་”ཞེས་ཤོད་བཞིན་དུ་ཟླ་ཕུན་
ལ་ཡང་བསྐྱར་ཅིག་བལྟས་ཏེ་ལག་པ་གཡུག་ཙམ་བྱས་འཕྲལ་བཙོན་སྲུང་
བས་ཟླ་ ཕུན་ མར་ཁྲིད། བློ་ཕུན་གྱི་སེམས་ནང་ཡ་མཚན་ཆེན་པོ་སྐྱེ་
བཞིན་བསམ་བློ་གཏོང་གིན་བསྐྱོད་པས་བཙོན་ཁང་གི་སྒོ་འགྲམ་དུ་སླེབས།
དེར་ཆིབས་གཡོག་གྲགས་པ་དང༌། ལྷག་པ་གཉིས་ཀྱིས་དྲིལ་མེ་ཏོག་རྒྱུ་
མོ་དང་བཀྲ་ཤིས་མཚལ་མོ་གཉིས་ལ་ཟླ་ ཕུན་གྱི་ཉལ་ཆས་ བཀལ་ཏེ་་་༌་་
བསྒུགས་བསྡད་པ་དང་འཕྲད་དེ་ཟླ་ཕུན་གྱིས་དྲེལ་ལ་མིག་ཅེ་རེར་བལྟས་
ནས་འགྲམ་དུ་ཕྱིན། དྲེལ་ལ་བྱིལ་བྱིལ་བྱེད་འདོད་ཆེན་པོ་བྱུང་རུང་ལག་
པ་རྒྱབ་ལ་བསྡམས་སྟབས་བྱ་ཐབས་བྲལ་ཏེ་དྲེལ་གྱི་མིང་ནས་བོས་པས་
དྲེལ་གཉིས་པོས་རྣ་བ་ཀྲོང་ཀྲོང་བྱས། དེ་མར་ཟླ་ཕུན་གྱི་མིག་ལ་མཆི་
ཞག་འཁོར། ཁོ་གཉིས་ཀྱིས་ཚུལ་དེ་མཐོང་བ་དང་ལམ་སེང་ཟླ་ཕུན་སྐྱོར་
ནས་རྒྱལ་སྒོར་ཡར་འཛུལ། ཆིབས་གཡོག་གྲགས་པས་བཙོན་སྲུང་བར་
དངུལ་སྲང་ ལྔ་ སྤྲད་ ནས་ འདི་ ཁྱོད་ ཀྱི་ ཆང་། རིན་ཡིན།” ཞེས་ བཤད།
ཁོས་དེ་ཨམ་ཕྲག་ནང་དུ་བཅུག་ཏེ་ཤར་རེར་ཤོད་དུ་བབས་ནས་བཙོན་
ཁང་ སོ་སོའི་སྒོ་ཕྱེས། དེ་ཚོའི་ནང་ནས་བཙོན་པ་ངོ་གདོང་། སེར་སྐུ།
སྐུ་ཐམས་ཅད་གཡག་རྔ་ལྟར་ཟིང་བ། ་རྒྱུ་དང་སྨ་ར་རིང་པོར་སྐྱེས་པ།
ལུས་ལ་རས་སམ་སྣམ་བུའི་ཕྱུ་པ་ཧྲུལ་པོ་གྱོན་པ་མི་བཅུ་གྲངས་ཙམ་ཞིག་
དོན་ཡོང་བ་དེ་ཚོའི་ནང་མི་གསུམ་ལ་རྐང་ལྕགས་བརྒྱབ་འདུག ཁོ་ཚོ་སྒོ་
རའི་ནང་སླེབས་པ་དང་རྩིག་པར་བསྙེས་ནས་ཉི་མ་བསྲོས་ཏེ་བསྡད། ཁོ་
གཉིས་ཀྱིས་ཇ་ཞིམ་པོ་ཁོག་ལྡིར་གང་དང༌། ཆང་སྤུས་ལེགས་དམ་བི་
235



གང་ཁྱེར་ཡོད་པ་དེ་ཟླ་ཕུན་གྱི་མདུན་དུ་བཞག་ནས་ལྷག་པས་“ཆང་འདི་
ཨ་ཅག་ལྷ་མཛེས་ལགས་ཀྱིས་བསྐུར་གནང་བྱུང༌། ཁོང་སང་གནངས་
ཞིག་ཕེབས་ཀྱི་ཡིན་གསུང་གིས་”ཞེས་བཤད་དེ་ཇ་ཆང་བླུག་རྩིས་བྱས་པའི་
སྐབས་ སུ་ ཨ་ཇོ་ཞིག་ཁོ་ཚོའི་མདུན་དུ་ཡོང་སྟེ་བཙོན་སྲུང་བར་“སྐུ་ངོ་སྐུ་
གཞོན་གྱིས་ཁ་ ས་འབྱོར་བའི་མི་དེ་ ཐོག་ཁའི་ཁང་པ་ཞིག་ནང་བཞག་
དགོས་གསུང་གིས་”ཞེས་བཤད། བཙོན་སྲུང་བས་“ད་བྱས་ན་ནུབ་ཀྱི་
ཁང་པ་སྐྱིད་པ་ཡོད་”ཅེས་བཤད་དེ་དེ་ཕྱོགས་སུ་བསྐྱོད། ཟླ་ཕུན་ཁོ་ཚོ་
གསུམ་པོ་དེའི་རྗེས་སུ་སོང་། ལྷག་པས་ཟླ་ཕུན་གྱི་ཉལ་ཆས་དང་གདན་
རྣམས་ དེར་ དབོར་ རྗེས་ གད་ གཙང་ མ་ ཞིག་ བརྒྱབ་ སྟེ་ གདན་ བརྒྱབ།
སྒམ་ནག་པོ་ཞིག་འདུག་པ་དེ་གདན་གྱི་གཞོགས་དེར་བཞག ཆིབས་
གཡོག་གྲགས་པས་བཙོན་སྲུང་བར་ཆང་བླུགས། ཟླ་ཕུན་གྱི་མདུན་དུ་ཁ་
ལག་ དང་བག་ལེབ་རྣམས་བཏོན་ཏེ་ “ཁྱོད་གྲོད་པ་རྟོགས་ཡོད་ཀྱི་རེད།
ཁ་ལག་ཟོ'” ཞེས་བཤད་འཕྲལ་ ཁོས་སྤྱང་ཀི་ ཤ་ལ་ རྣམ་ པ་ལྟར་བཟས།
ཤོད་ཀྱི་སྒོ་རའི་ནང་དུ་ཡོད་པའི་བཙོན་པ་རྣམས་ཡར་བལྟས་ཏེ་འགྲམ་ཆུ་
ལྡང་ཞིང་ཟླ་ཕུན་གྱི་ཟས་ཟ་སར་ཁྱི་ལྟོགས་པ་སླེབས་པ་ལྟར་ཅེ་རེར་ལྟ་
བཞིན་བསྡད། ཆིབས་གཡོག་གྲུགས་པས་ཟླ་ཕུན་ལ་བལྟས་ཏེ་“ ཟླ་ཕུན།
ཕོ་ཁྱོ་གའི་མི་ཚེའི་ནང་གནས་ཚུལ་དེ་འདྲ་འཕྲད་སྲིད་ཀྱི་རེད། ཁྱོད་
སེམས་སྡུག་བྱེད་མི་དགོས། ང་ལ་མཚོན་ན་ལོ་ན་ཆུང་དུས་དྲེལ་པ་བྱས་
ཏེ་རྐུན་ཇག་མང་པོ་འཕྲད་མྱོང་། ལུས་ལ་གྲི་ཡང་མང་པོ་གཟེད་མྱོང་།
ལྟོས་དང་” ཞེས་བཤད་ནས་སྟོད་ཐུང་ཕུད་དེ་སྒལ་པ་བསྟན། གྲགས་
པའི་ སོག་ པའི་མཚམས་ སུ་ གྲི་བརྒྱབ་པའི་རྨ་རྗེས་ཆེན་ པོ་ གཅིག་དང་།
ལག་ངར་སྟེང་རྨ་རྗེས་མང་པོ་ཡོད་པ་རེད། གྲགས་པས་མུ་མཐུད་དེ་“ལ་
ཀླུང་འགྲིམ་མཁན་དྲེལ་པ་གཅིག་ལ་ཆ་བཞག་ན་དེ་ཚོ་གཡོལ་ཐབས་བྲལ་
བ་རེད། ཁྱོད་སེམས་ཁྲལ་མ་བྱེད། ? ངས་ཁྱོད་ལ་བཤད་རྒྱུར་ང་རང་
236



ཚོའི་སྐུ་ངོ་མཆོག་གིས་ཐབས་ཤེས་གང་དྲག་གནང་གིས། ཁྱོད་ཡུན་རིང་
འདིར་སྡོད་དགོས་བྱེད་པ་མི་འདུག་”ཅེས་བཤད་པ་དང་ཟླ་ཕུན་བློ་བདེ་
བག་ཕེབས་སུ་གྱུར་ཏེ་ངོ་གདོང་ནས་འཛུམ་པའི་རྣམ་འགྱུར་ཐོན་ཏེ་“ཨ་
ཕོ་གྲགས་པ་ལགས། ཁྱེད་ཕར་ཕེབས་ཏེ་སྐུ་ངོ་མཆོག་ལ་ཐུགས་རྗེ་ཆེ་ཞུ་
རོགས་གནང་”ཞེས་བཤད། །ལྷག་པས་“ ཨ་ཇོ་ཟླ་ཕུན། བདག་དང་ཚེ་
རིང༌ གཉིས་ མ་ ཐོན་ གོང་ ཨ་ ཇོར་བལྟ་ བར་ ཡོང་གི་ ཡིན་” ཞེས་ བཤད།
གྲགས་པས་བཙོན་སྲུང་བར་“ཁྱོད་ཀྱིས་ཁོ་ལ་ལྟ་རྟོག་རོགས་རམ་ཡག་པོ་
བྱེད་རོགས། རྗེས་སུ་ངས་ཁྱོད་ལ་གྱོང་གུན་མེད་པ་བྱས་ཆོག” ཅེས་
བཤད་ནས་ཡར་ལངས་ཏེ་“ད་ཡག་མོ་སྡོད་ཨཱ། ང་གཉིས་འགྲོ་གི་ཡིན།
རྗེས་སུ་ཡང་ཡང་བལྟ་རུ་སླེབས་ཡོང་”ཞེས་བཤད་དེ་སོང༌། ༼ ཟླ་ཕུན་གྱིས་
ཆང་ལྷག་རྣམས་བཙོན་སྲུང་བར་སྟེར། ཇ་དེ་ཁྱེར་ནས་སྡོད་ཁང་དུ་ཡོང་
བས་ཁང་པ་ལྕམ་གང་མ་ཞིག་ནང་སྐྱོང་གདན་བཏིང་པའི་གཞོགས་སུ་རྒྱུན་
གཏན་རང་ཉིད་ཀྱི་གྱོན་བྱེད་ཉལ་ཆས་རྣམས་བརྩེགས་འདུག མདུན་
གྱི་སྒམ་སྟེང་དུ་མར་གྲོད་རིལ་གཅིག་དང་། ས་སྟེང་དུ་རྩམ་པ་རྩམ་ཁུག་
གང༌། ལུག་ཤ་བཞི་ལིང་གཅིག་བཅས་བཞག་འདུག་ཟླ་ཕུན་གྱིས་
སེམས་སུ་སྤྲོ་སྣང་ཞིག་སླེབས་ནས་གདན་སྟེང་དུ་སྐྱིད་ཉལ་བརྒྱབ་སྟེ་བསྡད་
པས་ཡུད་ཙམ་མ་འགོར་བར་གཉིད་ཤོར། གང་ཙམ་ནས་བཙོན་སྲུང་
བས་བོས་པ་ཐོས་ཏེ་ཡར་ལངས་ནས་ཉལ་ཆས་བཟོས་ཏེ་ལྷོད་པོར་ཉལ་
བས་གཉིད་ཐེངས་གཅིག་ལ་ནམ་ལངས་ཟིན་འདུག་ཉིན་གཉིས་སོང་
མཚམས་ཚེ་རིང་དང་ལྷག་པ་གཉིས་ཡོང་སྟེ་ཚེ་རིང་གིས་ “ ཨ་ཇོ་ལགས།
བདག་གཉིས་སང་ལྷ་ས་ནས་ ཐོན་མཁན་ཡིན། ཨ་ཇོ་ཁྱོད་ཀྱི་ཚབ་ཏུ་
ཚོང་དཔོན་ཚེ་དགེ་ལགས་ཀྱིས་མི་གཅིག་གཏོང་བ་གནང་བྱུང་” ཞེས་་
བཤད། ལྷག་པས་འབོག་སྒྲིལ་མར་ཕབ་ནས་“སྐུ་ངོ་མཆོག་གིས་བཀའ་
མངགས་གནང་བ་ལྟར་གཉེར་པ་ལགས་ཀྱིས་འདི་བསྐུར་བ་གནང་བྱུང་”
237



བཤད་དེ་ཟུར་ཞིག་ཏུ་བཞག དེ་ནས་ཁོག་ཕྲུག་ཆུང་ཆུང་དེ་ཟླ་ཕུན་གྱི་
མདུན་དུ་བཞག་ནས་ཁ་ཕྱེ་བས་ཏིག་ཧྲུག་གི་དྲི་ཞིམ་འཐུལ། ཟླ་ཕུན་
གྱིས་དེ་ནས་ཐུར་མ་གང་ཟ་བཞིན་“ཁྱེད་ཅག་གཉིས་ཀྱིས་ལམ་དུ་སེམས་
ཅན་ལ་ལྟ་སྐྱོང་དང་། བདག་གི་དྲེལ་ལ་བྱམས་པོ་བྱེད་རོགས། ། མེ་
ཏོག་རྒྱ་མོ་དང་། བཀྲིས་མཚལ་མོ། སྐལ་བཟང་མཚལ་དཀར་གསུམ་
པོ་རྐན་ཡང་ཡང་བབས་ཀྱི་ཡོད་པས་དུས་ཐོག་ཏུ་བཙགས་རོགས།” ཞེས་
བཤད། ལྷག་པས་“ ཨ་ཇོ་སྣང་དག་མི་དགོས་”ཞེས་བཤད། ཟླ་ཕུན་
གྱིས་ཏིག་རྒྱུག་ཟ་བཞིན་དུ་“རབ་བྱུང་ན་ཐེངས་འདིར་གངས་རོར་མ་འགྲོ།
གལ་སྲིད་ཡིན་ཅིག་འགྲོ་དགོས་ན་ངའི་ནང་མིར་གནས་ཚུལ་དེ་ཚོ་གསང་
དགོས། ཁྱོད་གཉིས་ཀྱི་ནང་མིར་ཡང་རྩ་བ་ནས་མ་ཤོད་ཨཱ་”ཞེས་ནན་
གྱིས་ མངགས་ ཆ་བྱས། ཚེ་ རིང་ གིས་ “ ཨ་ ཇོ་ཐུགས་ཁྲལ་མི་དགོས།
བདལ་ བསྐོར་འདིར་བདག་གཉིས་གངས་རོ་ལ་འགྲོ་རྩིས་མེད་” ཅེས་པ་
བཤད། ལྷག་པས་“ ཨ་ཇོ་སྐུ་གཟུགས་ལ་ཐུགས་ཅག་གནང༌། བདག་
ཚོ་མགྱོགས་པོ་མཇལ་ ཡོང” ཞེས་ཤོད་པ་དང་མིག་ལ་ མཆི་ཞག་འཁོར།།
ཁོ་ཚོ་ཡིད་སྐྱོ་བའི་ངང་ཁ་བྲལ། ཟླ་ཕུན་གྱིས་ཚེ་རིང་དང་ལྷག་པའི་རྗེས་
ལ་བལྟས་ཏེ་སེམས་ནང་ཨ་མའི་བཞིན་རས་ལྷང་ལྷང་འཁོར་ཏེ་མིག་ནས་
མཆི་མའི་ཐིགས་ཕྲེང་བར་མེད་ས་ལ་ཟགས། དགོང་མོ་ཏིག་ཧྲུག་ལྷག་མ་
དེ་བཙོན་སྲུང་བས་ཚ་པོ་བཟོས་ཏེ་ཟླ་ཕུན་གྱི་མདུན་དུ་བསྐྱལ་ནས་“ཁ་
སང་ཁྱོད་འདིར་སླེབས་པའི་ཞོགས་པ་འགའ་ཤས་ལྷན་རྒྱས་ཁང་ལ་ཁམས་
པ་ཚོང་དཔོན་གཉིས་ཡང་ཡང་ཡོང་གིས། ཁ་ས་དེ་རིང་མཐོང་རྒྱུ་མི་
འདུག་”ཅེས་བཤད། ཟླ་ཕུན་གྱིས་“བཙོན་ཁང་འདིའི་མིང་ལ་གང་ཟེར།
གྱི་ཡོད་རེད”ཞེས་དྲིས་སྐབས། བཙོན་སྲུང་བས་ཟླ་ཕུན་གྱི་གདོང་ལ་
མིག་ཧྲིག་ཧྲིག་ བལྟས་ཏེ་“ད་ཁྱོད་གཞི་ནས་བཙོན་ཁང་གི་མིང་འདྲི་རྒྱུ་
དྲན་པ་ཡིན་པ་རེད། བཙོན་ཁང་འདི་ཞོལ་པ་ལས་ཁུངས་ཀྱི་བཙོན་ཁང་
238/



ཞོལ་སྤང་སྡིང་ཟེར་བ་དེ་རེད” ཅེས་བཤད་དེ་འཛུམ་ཙམ་བྱས་ནས་དགའ་
“གཞོན་པ་ཁྱོད་ལ་ ཨ་བསོད་འདུག་གཱ ཁྱོད་དགུན་ཁ་སླེབས་པས་་་
སྟབས་ཡག་པ་རེད། དབྱར་ཁ་ཡིན་ན་བཙོན་ཁང་ནང་དུ་འབུ་སྲིན་མང་
ཐག་ཆོད་དེ་བསྡད་ཐུབ་ཀྱི་མ་རེད་”ཅེས་པའི་སྐད་ཆའི་མཇུག་འགྲིལ་ཙམ་
ལ་ཕྱི་ནས་སྒོ་བརྡུངས། བཙོན་སྲུང་བས་ སྒོ་ ཕྱེས་ པས་ ཙམ་ དོ་དང་།
དངུལ་འཁྱེར་བའི་མི་གཉིས་ཡར་འཛུལ་ཡོང་སྟེ་“འདིར་བཙོན་པ་ག་ཚོད་
ཡོད” ཅེས་དྲིས། – བཙོན་སྲུང་བས་ “ མི་ཉི་ཤུ་རྩ་དྲུག་ཏག་ཏག་ཡོད་”
ཅེས་ལན་བརྒྱབ། མི་དེས་ལམ་སེང་རྩམ་པ་སྐྱོགས་རིལ་ཉི་ཤུ་རྩ་དྲུག་
སྣོད་དུ་བླུགས། བཙོན་སྲུང་བས་“ ད་དུང་བཙོན་སྲུང་མི་གཉིས་དང་ཆུ་
ལེན་གཉིས། | ཆབ་ཏོག་གཤོ་མཁན་གཅིག་བཅས་ཡོད”ཅེས་བཤད་པས་
ཡང་བསྐྱར་རྩམ་པ་ སྐྱོགས་རིལ་ བཅུ་བླུགས། མི་གཞན་དེས་ ཞོ་པད་་
འགའ་རབ་ཅིག་སྤྲད་དེ་“འདིར་བཙོན་པ་རེར་དངུལ་ཞོ་གསུམ་རེ་དང༌།
ཁྱོད་ཚོ་མི་ལྔ་ལ་ཞོ་ལྔ་རེ་ཡོད་དཱ། ཁྱོད་ཚོས་སྨོན་ལམ་ ཡག་པོ་བརྒྱབ་
རོགས་”ཞེས་བཤད་འཕྲལ་བཙོན་སྲུང་བས་“ལགས་སོ་”ཞེས་བཤད་ནས་
མ་ཎི་བགྲང་བཞིན་“ མ་ལས་ག་ལེ་ཕེབས་”ཞེས་བཤད་ནས་རྒྱལ་སྒོ་བརྒྱབ་
སྟེ་ཡར་ཡོང་བཞིན་ཟླ་ ཕུན་ ལ་ “ དེང་སང་མི་མང་པོ་ཤི་གི་མེད་པ་འདྲ།
རྩམ་པ་སྟེར་མཁན་མང་པོ་མི་འདུག དེ་སྔོན་སྐབས་འགར་ཉིན་ཤས་
བསྟུད་མར་ཡོང་གི་རེད” ཅེས་ཤོད་བཞིན་རྩམ་པ་ཁོ་རང་བསྡད་སར་་་
དབོར། དེ་ནས་ཉིན་བཅུ་ཙམ་སོང་བའི་ཞོགས་པ་ཞིག་ལ་གཉེར་པ་
ལགས་དང་། གཟིམ་དཔོན་དར་རྒྱས། ཆིབས་གཡོག་ གྲགས་པས་་་
དཀྱུས་ དྲེལ་ སྒ་སྦྱར་ཞིག་འཁྲིད་དེ་ཞོལ་ བཙོན་ཁང་གི་རྒྱལ། སྒོ་འཛུལ།
དྲེལ་བཏགས་ཚར་ཙམ་ ཞིག་ལ་དྲུང་ཡིག་དེར་འབྱོར་ཏེ་དགོད་འཚེར་་
འཚེར་ངང་གཉེར་པ་ལགས་ལ་ “མི་རྩིས་བཞེས་གནང་རོགས་” ཞེས་་
བཤད་པ་དང་བཙོན་སྲུང་བས་ཟླ་ཕུན་འབོད་པར་སོང་། དེའི་རྗེས་སུ་
239



གྲགས་པ་ཕྱིན། ཡུད་ཙམ་ནས་ཟླ་ཕུན་གྱིས་ཟ་ལྷག་འཐུང་ལྷག་རྣམས་
ལག་ཏུ་འཁྱེར། གྲགས་པས་ཉལ་གདན་རྒྱབ་ཏུ་ཁུར་ཏེ་གཉེར་པའི་
མདུན་དུ་འབྱོར།	གཉེར་པས་ཟླ་ཕུན་ལ་ཞིབ་པར་བལྟས་ཏེ་་ད་བཙོན་
འགྲོལ་བྱུང་བ་རེད། ལོག་འགྲོ་”ཞེས་བཤད་དེ་རྒྱལ་སྒོར་ཁ་ཕྱོགས་ནས་
མདུན་དུ་སོང༌། །ཟླ་ཕུན་གྱིས་བཙོན་སྲུང་བར་“ད་ཨ་ཇོ་ག་ལེ་བཞུགས་”
ཞེས་ ལབ་ སྟེ་ གཉེར་ པའི་རྗེས་ སུ་ ཕྱིན་ ཏེ་ གཟིམ་ ཤག་ ཕྱོགས་ སུ་ སོང་།
གཟིམ་ཤག་ལ་སླེབས་པ་དང་གཉེར་པ་ལགས་ཀྱིས་ “ རང་ག་པར་བསྡད་
གཱ་”ཞེས་དྲིས། ཁོས་“ རྒྱུན་གཏན་སྡོད་སའི་ཤོད་ཁང་དེར་སྡོད་ཀྱི་ཡིན་”
ཞེས་བཤད། གྲོགས་པས་“ང་རང་གཉིས་མཉམ་དུ་སྡོད་དོ་”ཞེས་བཤད་
དེ་ཟླ་ཕུན་གྱི་ཉལ་ཆས་རང་གི་སྡོད་སར་དབོར། ། ཉིན་དགུང་ཙམ་ལ་ཨ་
ཅག་ལྷ་མཛེས་ལགས་ཀྱིས་ཇ་དང་ཁ་ལག་ཁྱེར་ཏེ་ཟླ་ཕུན་སར་ཡོང་ནས་
“ཟླ་ཕུན་ལགས། ཞལ་ལག་ཚ་ཐོག་ལ་མཆོད་དང་”ཞེས་བཤད་ནས་ཁོ་
ཁ་ལག་བཟོས་མ་ཚར་བར་བསྒུགས། དེ་རྗེས་ཁོང་གིས་ “ཁྱེད་བཙོན་
ཁང་ནང་གྲིབ་རྒྱབ་ཡོད་ཀྱི་རེད། སྔོན་ལ་ང་གཉིས་བྱབ་ཁྲུས་ཤིག་ཞུ་རུ་
ཕེབས་ དོ་” ཞེས་བཤད་ནས་ཟླ་ ཕུན་བྱམས་ཁང་དུ་འཁྲིད། བློ་ མར་
མཇལ་ དར་དང་ དངུལ་བཅས་ཕུལ་ནས་ བྱབ་ ཁྲུས་ གནང་རོགས་ཞུས།
ཟླ་ཕུན་གྱི་མདུན་དུ་དུང་བན་ཞིག་བཞག་པ་དེའི་སྟེང་མགོ་བོ་སྒུར་སྒུར་
བྱས་རྗེས་བླ་མས་ཞལ་འདོན་གནང་བཞིན་དུ་བུམ་པའི་ནང་ནས་གུར་གུམ་
དང་དྲི་བཟང་གི་ཁུ་བའི་ཁྲུས་ཆུ་མགོ་སྟེང་དུ་བླུགས་བྱུང་བས་ཁོའི་སྣ་ལ་
གུར་གུམ་གྱི་དྲི་ལྡང་བ་དང༌། མགོ་བོར་ཆུ་རེག་མ་ཐག་མིག་དྭངས་ཤིང་
རིག་པ་གསལ་ལམ་མེར་སོང་བས་ཟླ་ཕུན་གྱི་སེམས་སུ་ལུས་གྲིབ་ཡོང་་་
རྫོགས་དག་སོང་སྙམ་པའི་སྣང་བ་འཆར། བྱབ་ཁྲུས་ཚར་རྗེས་བྱམས་
ཁང་གི་རྟེན་གཙོ་རྒྱལ་བ་བྱམས་པ་མགོན་པོའི་སྣང་བརྙན་ལ་སྙན་ཤལ་
བསྒྲོན་ནས་ཕྱིར་ལོག་ལྷ་མཛེས་ལགས་ཀྱི་ཁྱིམ་གྱི་སྒོ་འགྲམ་དུ་སླེབས་པ་
240



དང༌ ཁོང་གིས་ “ ཟླ་ཕུན་ལགས། སྔོན་ལ་ངའི་ནང་ལ་ཕེབས་ཏེ་དབུ་
བསིལ་ཞིག་གནང༌། དེ་ནས་ཕར་ཕེབས་ཆོག་གི་རེད་” ཅེས་ཨུ་ཚུགས་
བྱས་ཀྱང་ཟླ་ཕུན་གྱིས་མ་ཉན་པར་ཕྱིར་ལོག དགོང་དྲོ་གྲགས་པ་དང་ཟླ་
ཕུན་གཉིས་ལྟོ་ཟ་སྐབས་ཟླ་ཕུན་འདང་རྒྱག་གི་ནང་དུ་ཚུད་དེ་ལྟོ་ཡང་ཟ་
མཚམས་བཞག་ནས་སྡོད་པ་དེ་གྲགས་པས་མཐོང་སྟེ་”“ཁོ་རེ་ཁྱོད་བསམ་བློ་
ག་རེ་གཏོང་གི་ཡོད”ཅེས་དྲིས། ཁོས་འཛུམ་དམུལ་དམུལ་གྱིས་“བདག་
བཙོན་དུ་སྡོད་རིང་ཁྱེད་ཚོས་ལྟ་རྟོག་གནང་བ་རྣམས་བློ་རུ་འཁོར་བྱུང་”
ཞེས་བཤད་པས་གྲགས་པས་ “ ཁྱོད་ཀྱིས་མི་བསད་ཀྱང་རྐུབ་ལ་ རྟ་ལྕག་
གཟེད་མི་དགོས་པ་མ་ཟད། བཙོན་ཁང་ནང་རྒྱུན་ཐུང་དེ་ལས་སྡོད་མི་
དགོས་པ་དེ་ག་འདྲ་བྱས་ཏེ་བྱུང་མིན་ཤེས་བྱུང་ངམ་”ཞེས་དྲིས། ཟླ་ཕུན་
གྱིས་ “ དེ་ནི་ སྐུ་ངོ་མཆོག་གི་ བཀའ་ དྲིན་ ལོས་ ཡིན་” ཞེས་ ལན་ བཏབ།
གྲུགས་པས་“ཁྱོད་བཙོན་དུ་ཚུད་པའི་སྐོར་ཚེ་རིང་དང་ལྷག་པས་སྐུ་ངོར་
སྙན་སེང་ཞུས་འཕྲལ་སྐུ་ངོ་ཡིས་ཕྱག་མཛོད་སྐུ་ཞབས་བོས་ཏེ་ལམ་སེང་
བཀའ་མོལ་གནང་སོང་། སྐབས་དེར་ཕྱག་མཛོད་ཀྱིས་ ་ཁྱེད་ཀྱིས་ཡབ་
མེས་གོང་མ་རྣམས་ཀྱི་སྲོལ་བཟང་ཐམས་ཅད་རྩིས་མེད་དུ་བཏང་སྟེ་ཚོང་
དང་དབོར་འདྲེན་གྱི་ཕྱག་ལས་ཆོ་མེད་དེ་ཚོ་གནང་ཙང་ད་ཆ་གཟིམ་ཤག་
གི་རྒྱལ་སྒོའི་ནང་ཡོང་མཁན་ཚང་མ་ཁམས་པ་དང་། དྲེལ་པ། སྤྲང་
པོ་སྒྲ་སྙན་གཏོང་མཁན་ཤ་སྟག་རེད། སྐུ་ངོ་ཁྱེད་ཀྱིས་མ་གནང་དགུ་
གནང་ཤ་ སྟག་གནང་ནས་ད་ཆ་མ་ཡོང་དགུ་ཡོང་དེ་འདྲ་བྱུང་སོང་དཱ།
དྲེལ་པ་ཟླ་ཕུན་གྱིས་མི་བསད་པར་གཟིམ་ཤག་ནས་མགོ་འདྲེན་གནང་
དགོས་ ཡས་ ཡོད་ མ་རེད་” ཅེས་ བཤད་ དེ་ སྒུལ་ཙམ་ ཡང་བྱས་མ་སོང་།
འོན་ཀྱང་སྐུ་ངོ་མཆོག་ཐུགས་མ་བཟོད་པར་ཞོལ་ལས་ཁུངས་ལ་ཕེབས་པས་
སྟབས་ལེགས་པ་ཞིག་ལ་སྐུ་ངོ་སྐུ་གཞོན་དང་། རང་རེའི་སྐུ་ངོ་གཉིས་
རྩིས་ཁང་དུ་སློབ་གཉེར་གནང་སྐབས་གྲོགས་པོ་རེད་འདུག དེ་ལ་་་
241



བརྟེན་ནས་ཞོལ་ལས་ཁུངས་ཀྱིས་ཁྲིམས་ཡང་ཐོག་ཁམས་པ་དང་ནང་སྒྲིག་
གནང་རྒྱུའི་གྲོས་འགོ་འདོན་གནང་མཛད་འདུག ཁྱོད་ཀྱིས་བསད་པའི་
མི་དེ་གསེར་ཚ་ཚང་གི་དྲེལ་པ་ཡིན་སྟབས། གསེར་ཚའི་ཚོང་དཔོན་དང་
གསེར་ཚ་དགེ་ལེགས་གཉིས་སྤུན་མཆེད་ཀྱི་འབྲེལ་བ་དེ་ལ་བརྟེན་ནས་སྐུ་
ངོ་ཡིས་ཚོང་དཔོན་དགེ་ལེགས་བརྒྱུད་ནང་མོལ་གནང་མཐར་ཁོ་ཚོས་ཉན་
ཙམ་བྱུང་སྟེ་གཞི་ནས་ཁྱོད་བཙོན་འགྲོལ་བྱུང་པ་རེད། དེའི་བར་ལ་
བསམ་གཏན་གྱིས་ཀྱང་ཞབས་སྐུལ་ཞུ་རུ་འགྲོ་རྒྱུ་སོགས་ཀྱི་དཀའ་ལས་མང་
པོ་བརྒྱབ་སོང་ལ་ཁོས་བཤད་པ་ལྟར་ན་སྐུ་ངོ་ཡིས་ཁམས་པར་མི་བསད་
སྟོང་འཇལ་གྱི་དངུལ་བསློགས་པའི་སྐོར་ཞིག་ཀྱང་གོ་རྒྱུ་འདུག་”ཅེས་ཞིབ་
པར་བཤད་པས་ཟླ་ཕུན་གྱིས་“སྐུ་ངོ་མཆོག་ནི་སྔ་ཕྱི་བར་གསུམ་དུ་བདག་
ལ་དྲིན་ཆེན་པོ་ཡིན། མི་བསད་སྟོང་འཇལ་གྱི་དངུལ་དེ་བདག་རང་ནས་
འབུལ་ཐུབ་པ་བྱེད་ཀྱི་ཡིན”ཞེས་བཤད་པས་གྲགས་པས་དགོད་བཞིན་དུ་
“དངུལ་དེ་འདྲ་ཞིག་ཁོ་ཚོས་སྐད་ཆ་བཤད་ཡག་ཉེས་རེད། དེ་ལས་ཁྱོད་
ཀྱིས་སྔར་བཞིན་དྲེལ་ལ་བྱམས་པོ་བྱས་ཏེ་ཤ་ཚ་རྣམ་དག་གིས་ལས་ཀ་བྱས་
ན་ཁོ་ཚོར་དགོས་རྒྱུ་དེ་རེད” ཅེས་བཤད་པས་ཁོའི་སེམས་ སུ་དེ་ཡང་
བདེན་སྙམ་སྟེ་མགོ་བོ་ལྕོག་ལྕོག་བྱས། ཟླ་ཕུན་ཨ་ཕོ་གྲགས་པ་མཉམ་དུ་
སྡོད་རིང་ཨ་ཕོ་ཞོགས་པ་སྔ་ལངས་རྒྱག་མི་དགོས་པན་ཟླ་ཕུན་གྱིས་སྔ་པོ་
ནས་ལངས་ཏེ་ཆིབས་པར་ཟན་པ་རྒྱག་རྒྱུ་དང་། གསོལ་ ཐབ་ནས་ཇ་
རྩམ་ལེན་རྒྱུ། ༧ རྟ་སྦྱངས་འཕྱག་རྒྱུ་སོགས་ཀྱི་ལས་ཀ་ཚང་མ་བྱས་སྟབས་
མི་རྒན་གྲགས་པ་ལའང་གནས་སྐབས་དལ་སྡོད་བྱ་རྒྱུའི་གོ་སྐབས་ཤིག་ཤར།
ཉིན་ཞིག་ཟླ་ཕུན་རྟ་བྲེས་ནང་ཟན་པ་བླུགས་བཞིན་ཡོད་པའི་ སྐབས་ སུ་
གཟིམ་དཔོན་བསམ་གཏན་དེར་ཡོང་སྟེ་སཟླ་ཕུན། 7 ཁྱོད་སྐུ་ངོ་མཆོག་
གིས་ཡར་ཤོག་གསུང་གིས་”ཞེས་ལན་བསྐྱལ། ཁོས་ལམ་སེང་གཟིམ་
ཆུང་དུ་བཅར་བས་སྐུ་ངོ་མཆོག་དང༌། ལྕམ་སྐུ་ཞབས་བཅས་བཞུགས་
242



འདུག་ཀ ཟླ་ཕུན་གྱིས་སྐུ་ངོ་མཇལ་མ་ ཐག་ཞུ་ཕུད་ལྕེ་བསྣར་ལུས་སྒུར་
བཞིན་གུས་ཞབས་བྱས་པས་སྐུ་ངོ་ཡིས་“ ཟླ་ཕུན། ཁྱོད་སྡོད་དང་”ཞེས་
གསུངས་པ་དང་ཁོས་གདན་སྣེ་དེར་བསྡད་པ་སྐུ་ངོ་ཡིས་གྲུ་ཁར་རྒྱག་རེས་
ཤོར་བའི་སྐོར་བཀའ་འདྲི་ཞིབ་ཕྲ་གནང་བར་ཁོས་གནས་ལུགས་གསལ་
པོར་ཞུས། དེ་རྗེས་སྐུ་ངོ་ཡིས་“ཁྱོད་བཙོན་ཁང་དུ་སྡོད་རིང་ཁག་པོ་བྱུང་
མ་སོང་ངམ”ཞེས་བཀའ་འདྲི་གནང་། ཟླ་ཕུན་གྱིས་“བདག་ནི་སྐུ་ངོ་
མཆོག་གི་ཐུགས་རྗེ་བཀའ་དྲིན་ལ་བརྟེན་ནས་དཀའ་ངལ་གང་ཡང་མ་
བྱུང”ཞེས་ཞུས་པས་སྐུ་ངོ་ཡིས་སྐུ་མདུན་གྱི་ཤུར་ཅོག་ནང་ནས་ཕྱག་བྲིས་
འགྲིལ་མ་ཞིག་བཏོན་ཏེ་“ད་ཁྱོད་གང་དུ་སོང་ཡང་ཞེད་སྣང་བྱ་དགོས་
མེད། །ང་ཚོས་སྐད་ཆ་ཏན་ཏིག་བྱས་ནས་གན་རྒྱ་བཞག་ཡོད” ཅེས་་
གསུངས་ཏེ་ཤོག་ལྟེབས་བཤིགས་ནས་ཡི་གེ་ལྗགས་ཀློག་གནང་བ་འདི་ལྟར།
ས ས་གླང་ཟླ་༩ཚེས་ ༡ ༢ ཉིན་ལུགས་གཉིས་གོང་མ་ཁྲིམས་བདག་རིན་པོ་
ཆེའི་ཞབས་དྲུང་དུ་ཞུ་བ། མིང་རྟགས་གཤམ་གསལ་དོ་བདག་རྣམས་
ནས་བློས་བླངས་འགྱུར་མེད་ཀྱི་གན་རྒྱུ་གཙང་འབུལ་ཞུ་སྙིང་། དོན་རྩ་
ཕག་རི་རྫོང་ནུབ་ལས་ཐོག་པ་སྐུ་ངོ་ཐུབ་བསྟན་འོད་སྣང་ལགས་ཀྱི་དྲེལ་པ་
ཟླ་བ་ཕུན་ཚོགས་དང་། མདོ་ཁམས་གསེར་ཚ་ཚང་གི་དྲེལ་རྗེས་ངག་
དབང་རིག་འཛིན་གཉིས་ལྕགས་ཟམ་གྲུ་ཁར་འདོན་སྔ་ཕྱིའི་ཐད་མ་མཐུན་
པར་འཐབ་རེས་རྒོལ་རེས་བྱས་མཐར་ཟླ་བ་ཕུན་ཚོགས་ཀྱིས་འཕྲུལ་མདའི་
སྤྱད་དེ་ངག་དབང་རིག་འཛིན་འཆི་ལམ་དུ་བཏང་བའི་མི་སྲོག་བཅད་པ་
དེས་ཕྱོགས་གཉིས་ཀྱི་དོ་བདག་ངོ་མ་གྲོས་མོལ་བྱས་ནས་མི་བསད་སྟོང་
འཇལ་གྱི་ཞལ་ལྕེ་ལྟར་ཟླ་བ་ཕུན་ཚོགས་ཕྱོགས་ནས་ངག་དབང་རིག་འཛིན་
ཕྱོགས་སུ་དངུལ་སྲང་ཆིག་སྟོང་ཐམ་པ་འཇལ་སྤྲོད་ཀ་ཀོར་མེད་པ་བྱ་རྒྱུ་
དང༌། འདས་པོའི་སྤུན་ཉེ་རྣམས་ནས་དངུལ་འབབ་བྱུང་ཕྱིན་སླད་རྨ་
རྙིང་བསྐྱར་འབར་གྱིས་རྩོད་རྙོག་རིགས་དང༌། ། ལྷག་པར་ཁམས་ལུགས་
243



ཀྱི་ཤ་ལན་ལེན་པ་ཞེས་སྲོག་ལ་ རྒོལ་བ་སོགས་གཏན་ནས་བྱས་མི་ཆོག
གལ་སྲིད་དོ་བདག་སུ་ཐད་ནས་འགལ་རིགས་བྱུང་ཚེ་འབའ་ཉེས་གསེར་
སྲང་བརྒྱ་ཐམ་པ་འཕྲལ་སྒྲུབ་ཐོག་ཉེས་དོན་ལ་གཞིགས་ཏེ་བཀའ་ཁྲིམས་
གསེར་གྱི་གཉའ་ཤིང་དེ་ཐོག་ཏུ་འབེབས་རྒྱུ་བཅད་ཚིག་འཁྲུན་གཙང་ཆོད་
ཟིན་པ་དོ་བདག་གསེར་ཚ་ཚོང་དཔོན་རབ་བརྟན་ནས་རྟགས། ཁག་
ཐེག་འགན་ལེན་ཁམས་ཚང་དགེ་ལེགས་ནས་རྟགས། »ཁག་ཐེག་འགན་
ལེན་རྣམ་སྲས་ནས་རྟགས་” ཞེས་པའི་གན་རྒྱ་ལྗགས་ཀློག་ཟིན་མཚམས།
ཟླ་ཕུན་གྱིས་སྐད་ཆུང་དུས་ “བདག་གིས་གཟིམ་ ཤག་ལ་ཆག་སྒོ་ཆེན་པོ་
འཁྲིད་སོང་། ཕྱིན་ཆད་ལྷག་བསམ་རྣམ་དག་གིས་ཞབས་ཕྱི་བསྒྲུབས་ཏེ་
བཀའ་དྲིན་གསོལ་ཆོག་ག་ཅིག་”ཞེས་ཁ་ཞེ་གཉིས་མེད་ཀྱིས་བཤད། སྐུ་
ངོ་ཡིས་“སྔ་ལོ་ཁྱོད་ཀྱིས་ཕག་རི་ནས་ཉོས་པའི་ཧིན་སྒོར་རྣམས་ཁ་སྔོན་ས་
འདུ་ཚང་ལ་བཙོངས་ཏེ་ཁེ་བཟང་ཡག་པོ་བྱུང་། དེའི་ཐོག་ནས་ཁྱོད་ལ་
རྔན་པ་དངུལ་ཆིག་སྟོང་ཡོད་”གསུངས་ཏེ་ཁོ་ལ་དངུལ་གནང་། ཟླ་ཕུན་
གྱིས་“བདག་ཞུ་ཡི་མིན། འདི་གཟིམ་ཤག་གི་གུན་གསབ་ལ་བཞེས་་་
རོགས་གནང་” ཞེས་ཞུས་རུང་སྐུ་ངོ་ཡིས་ཨུ་ཚུགས་ཀྱིས་གནང༌། ཁོས་
སླར་ཡང་ཞྭ་མོ་ཕུད་ནས་ཐུགས་རྗེ་ཆེ་ཞུས། སྐུ་ངོ་ཡིས་ཁོ་ལ་“ད་ལྟ་ངེད་
གཉིས་གསེར་ཚ་ཚོང་དཔོན་སར་ཅིག་འགྲོ་” ཞེས་ གསུངས། ཟླ་ཕུན་
སེམས་ནང་འགྲོ་འདོད་མ་བྱུང་རུང་སྐུ་ངོ་ཡི་བཀའ་བཅག་མ་ནུས་པར་
ཞབས་ཕྱིར་ཕྱིན་པས་སྒོ་ར་ཆེན་པོ་ཞིག་ནང་གཟིམ་ཆུང་ཤེལ་ཁྲ་ལྷོ་གཏད་
ཅིག་ཡོད་པ་དེར་སྐུ་ངོ་སྔོན་ལ་ཕེབས་སོང་བས་ ཟླ་ཕུན་སྒོ་འགྲམ་དེར་
བསྡད། གང་ཙམ་ནས་གཡོག་པོ་ཞིག་གིས་ཟླ་ཕུན་བོས་བྱུང་བས་ཟླ་ཕུན་
ནང་དུ་འཛུལ་ནས་ཟུར་ཞིག་ཏུ་ལངས། སྐུ་ངོ་ཡིས་ཚོང་དཔོན་ལ་་་་
“ལྕགས་ཟམ་གྲུ་ཁར་ཁྱེད་ཚོའི་དྲེལ་པ་རྐྱེན་ལམ་དུ་གཏོང་མཁན་དེ་ཁོ་
རེད་དཱ'” ཞེས་ངོ་སྤྲོད་གནང་བ་དང་ཚོང་དཔོན་དེས་མིག་ཆེ་ལ་སྒོར་བ་
244



དེས་ཁོའི་ངོ་གདོང་ལ་བསྡིགས་ཏེ་བལྟས། སྐུ་ངོ་ཡིས་ལམ་སེང་“ ཟླ་ཕུན།
ཚོང་དཔོན་ལ་དགོངས་དག་ཐུགས་བདེན་ཞུས་ཤིག་” ཞེས་གསུངས་པ་
དང༌། ཁོས་ཞྭ་མོ་ཕུད་ནས་ “ དགོངས་དག །བདག་རྒྱུད་རང་གིས་
འགྲིག་མ་སོང་”ཞེས་བཤད་པས་ཚོང་དཔོན་གྱིས་སྐུ་ངོར་བལྟས་ཏེ་ “ཁོ་
གཙང་ནས་ཡིན་པ་འདྲ་”སྐུ་ངོ་ཡིས་“རེད་རེད”ཅེས་ལན་བཏབ། ཚོང་
དཔོན་གྱིས་ཟླ་ཕུན་ལ་མར་སྡོད་རྒྱུའི་ལག་བརྡ་བྱས། ཟླ་ཕུན་ཟུར་ཞིག་
ཏུ་བསྡད། ཚོང་དཔོན་གྱིས་“ སྐུ་ངོ་མཆོག་ལ་ཞུ་རྒྱུར། དེང་སང་ཀ་
སྦུག་ཏུ་བལ་གོང་ཆག་འདུག་ཀྱང་རྔ་མ་དང་གླ་རྩི་ལ་གོང་ཡག་པོ་འདུག་
ཅེས་ཤོད་ཀྱིས། ངས་ལྷ་ས་ནས་ཏོག་ཙམ་ཉོ་རྩིས་ཡོད་ཀྱང་དངུལ་ཁ་
ཐང་ཙམ་བྱས་ སོང་” ཞེས་བཤད། སྐུ་ངོ་ཡིས་ “ ཚོང་དཔོན་ལ་ཕྱག་་་་
དངུལ་དགོས་ཀྱི་ཡོད་ན་ངས་ཕུལ་དང་ཕུལ་”ཞེས་བཤད་པར་ཚོང་དཔོན་
གྱིས་“ད་བྱས་ན་དངུལ་དེ་སང་ཉིན་རང་ལེན་ནས་ལམ་སེང་རྔ་མ་དང་གླ་
རྩི་ཉོས་ཏེ་གཟིམ་ཤག་གི་དྲེལ་ཐོག་ལ་གཏོང་གི་ཡིན”ཞེས་བཤད། དེ་
ནས་ཁོ་གཉིས་ཅི་གྲོས་མིན་གྲོས་གནང་སྟེ་བཞུགས་པའི་སྐབས་སུ་ཟླ་ཕུན་
གྱིས་ཁང་པ་དེའི་ནང་གི་སྒྲིག་ཆས་ལ་བལྟས་ཏེ་མགོ་འཁོར།། ཁང་པ་དེ་
ལ་རྒྱ་ཁྱོན་ཕལ་ཆེར་ཀ་བ་གསུམ་ཙམ་ཡོད་བཟོ་འདུག བྱང་ངོས་རྩིག་
འགྲམ་ནས་ཆ་སྒམ་གཅིག་བསྒྲིགས་པའི་སྟེང་མཆོད་ཤོམ་བསྐོས་མ་ཞིག་
ནང་དངུལ་གྱི་གའུ་འབྲས་པང་ཆེ་ཆུང་ཙམ་འགའ་ཤས་བཞག་པའི་ནང་དུ་
སྐུ་བརྙན་འདུག་རུང་རབ་རིབ་ཙམ་མ་གཏོགས་མ་མཐོང་།	དེའི་གཤམ་
ལ་ཀོ་བས་བཏུམས་པའི་སྒམ་མང་པོ་བརྩིགས་འདུག གཞོགས་ནུབ་ཀྱི་
རྩིག་ལྡེབས་སུ་མེ་མདའ་རིང་མདའ་གཉིས་དང༌། ཐུང་མདའ་གཉིས།
གྲི་ཤུབས་སྟེང་དུ་ཚགས་རིས་བརྒྱབ་པ་ལ་བྱུ་རུ་ཆེ་ཆུང་སྣ་ཚོགས་ཀྱི་ཕྲས་
མཛེས་པར་བྱས་པ་ཆ་གཅིག་བཅས་བཀལ་འདུག ལྷོ་ངོས་སུ་འབོལ་
གདན་ཆ་བཞི་ཁོར་མོ་ཡུག་ཏུ་བརྒྱབ་པའི་སྟེང་གཟིག་ལྤགས་ཀྱི་ཁ་གདན་
245



ཐ་ལྕག་འགོ་སྣམ་དམར་པོ་བཏང་བ་ཆ་གཉིས་བཏིངས་པའི་དཀྱིལ་དུ་རྒྱ་
ཅོག་ཆེན་པོ་ཞིག་བཞག་ཡོད་པ་དེའི་སྟེང་དུ་ཕོར་པ་དངུལ་ ཤན་ཅན་་་
གཉིས་ནང་ཇ་བླུགས་ཡོད་པ་དང༌། དེའི་འགྲམ་དུ་ཤ་སྐམ་པོ་བླུགས་
པའི་སློ་མ་གཅིག་དང༌། ཟུར་དེར་ཟོན་པན་གཅིག་བཅས་བཞག་འདུག
སྐུ་ངོ་ཡིས་“ད་ཕྱི་པོ་བྱས་སོང་། ང་འགྲོ་གི་ཡིན་”ཞེས་གསུངས་ཏེ་ཡར་
བཞེངས་པ་དང་ཟླ་ཕུན་ཧོབ་སྟེ་ཡར་ལངས་ནས་སྒོ་ལ་ཕྱོགས། དཔོན་
གཡོག་གཉིས་ཀ་ས་མ་རུབ་ཙམ་ལ་ཚོང་དཔོན་གྱི་སྒོ་ནས་ཐོན་ཏེ་གཟིམ་
ཤག་ལ་ལོག ི་ དུས་ཚོད་ནི་འདི་འདྲའི་འགྲོ་མགྱོགས་པ་ལ་ཨང་། ཟླ་
ཕུན་བཙོན་ཁང་ནས་དོན་ཏེ་ཉི་མ་བཅུ་གཉིས་ཏག་ཏག་ཕྱིན་འདུག་ད་
ཚེ་རིང་དང་ལྷག་པ་ཡང་འཁོར་ཚོད་ཡིན་སྙམ་པའི་སྐབས་དེར་ཕྱི་དྲོ་ཉི་མ་
མ་བཞུད་ཙམ་ལ་ཚེ་རིང་དང་ལྷག་པ་གཉིས་དྲེལ་དེད་ནས་གཟིམ་ཤག་ཏུ་
འབྱོར། ཁོ་ཚོ་གསུམ་འཕྲད་སྐབས་སྤུན་མཆེད་འཕྲད་པ་ལྟ་བུའི་དགའ་
བ་རབ་ཏུ་བརྟས། ཟླ་ཕུན་གྱིས་ལམ་སེང་གསོལ་ཐབ་ལ་ཕྱིན་ཏེ་ཇ་རྩམ་
བླངས། ཁོ་གཉིས་ཀྱིས་ཇ་ཕོར་གང་བཏུང་རྗེས་སྤགས་གཡོས་ཏེ་སྤགས་
ཟ་གིན་ཟ་གིན་ལམ་བར་གྱི་མཐོང་ཐོས་རྣམས་ཟླ་ཕུན་ལ་ཆུ་རྒྱུགས་རྒྱུགས་
བཤད། ཉི་མ་ནུབ་ཁར་དྲེལ་ལ་ཆག་སྟེར་སྐབས་ཟླ་ཕུན་གྱིས་སེམས་ཅན་
རྣམས་ཀྱི་ཤ་ཤེད་ཇི་ལྟར་ཡོད་མེད་ཞིབ་ཏུ་བལྟས་པས་དྲེལ་བྱིངས་རྣམས་
ཤ་ཤེད་སྔར་ལྟར་རེད་འདུག་རུང་རྒྱུན་ལྡན་རང་ཁོངས་ཀྱི་དྲེལ་ལག་གཅིག་
དེ་ཤེད་མོ་ཕྲན་བུ་ཤོར་བ་མ་ཟད་དྲེལ་གསུམ་གྱི་སྒལ་པ་ལའང་སྐྲང་སྦོས་
ཕྲན་བུ་རེ་སླེབས་འདུག ཚེ་རིང་གིས་ཟླ་ཕུན་ལ་བལྟས་ནས་ ས ཨ་ཇོ།
དྲེལ་རྣམས་ཤེད་མོ་ཤོར་མི་འདུག་གམ་”ཞེས་དྲིས་སྐབས་ཟླ་ཕུན་གྱི་སེམས་
སུ་སྐད་ཆ་མང་ན་མི་ཡོང་སྙམ་སྟེ་“མི་འདུག་”ཅེས་ལན་བརྒྱབས། སྐུ་ངོ་
མཆོག་གིས་ཟླ་ཕུན་གསེར་ཚ་ཚང་ལ་དྲེལ་སླེབས་པའི་སྐོར་བརྡ་སྐྱེལ་བར་
བཏང་། ཟླ་ཕུན་དགའ་ཐག་ཆོད་ནས་རྒྱུགས་ཤར་གློད་དེ་གསེར་ཚ་ཚང་
246



|
ལ་ལན་བསྐྱལ་དུ་སོང༌། ཚུར་ལམ་ཁོའི་སེམས་སུ་ད་ཨ་མ་དང་ཨ་ཞང༌།
གཅུང་མོ་བཅས་མགྱོགས་པོར་འཕྲད་ཀྱི་རེད། ད་རེས་བདག་གིས་ཨ་མ་
ལྷ་སར་མཆོད་མཇལ་ཞུ་བར་འཁྲིད་ཐུབ་པ་བྱེད་ཀྱི་ཡིན་སྙམ་བཞིན་དུ་
གཟིམ་ཤག་ཏུ་སླེབས།
ཚེ་རིང་དང་ལྷག་པ་གཉིས་གཟིམ་ཤག་ལ་ཉིན་གཉིས་བསྡད་དེ་ཉིན་
གསུམ་པའི་ཐོག་དྲེལ་འདེད་ནས་གསེར་ཚ་ཚང་གི་ཚོང་ཟོག་རྩིས་ལེན་དུ་
སོང་། གསེར་ཆ་ཚང་ནས་རྔ་མ་ཁལ་རྒྱབ་བཅོ་ལྔ་རྒྱུན་སྦྱར་གྱིས་རྩིས་
སྤྲད་པ་དེ་རྣམས་ཀྱི་ཁོངས་སུ་རྒྱུན་བུའི་སྟེང་རས་དམར་པོས་རྟགས་བརྒྱབ་
པའི་དོ་པོ་གཅིག་ཡོད་པ་དེ་ གླ་རྩི་བླུགས་ཡོད་སྐོར་དང༌། ཕག་རིར་་
འབྱོར་མཚམས་གསེར་ཚ་ཚང་གི་དྲེལ་པར་རྩིས་སྤྲོད་རྒྱུ། གལ་ཏེ་རྒྱུ་ཐང་
ནས་སླེབས་མེད་ཚེ་ཉིན་ཤས་སྒུག་དགོས་ཀྱང་སྒུག་སྟེ་ངེས་པར་རྩིས་སྤྲོད་
གཙང་མ་ཡོང་བའི་མངགས་ཆ་བྱས། དེ་དང་སྦྲགས་ཏེ་ཡི་གེ་ཞིག་ཀྱང་
བསྐུར། དེ་འཕྲོས་དྲེལ་ཡོད་ཚད་ལ་ཟླ་ཕུན་གྱིས་བལ་བདལ་བླངས་ནས་
གྲ་སྒྲིག་ཨང་གསར་བྱས་རྗེས་ཉིན་བཞི་པའི་ཐོ་རེངས་སྐར་གྲལ་མ་ཞིག་
གོང་ནས་དྲེལ་པ་ གསུམ་པོ་གཟིམ་ཤག་གི་སྒོར་ ཐོན། སྒོ་རྩར་ ཨ་ ཐོས་
གྲགས་པ་ཡོང་སྟེ་ཁོ་ཚོ་གསུམ་པོར་སྐྱེལ་མ་བྱས། ཟླ་ཕུན་གྱིས་ ཨ་ ཕོ་
གྲགས་པར་“ག་ལེ་བཞུགས་”ཞེས་ཞུས་ཏེ་དགའ་ཚོར་ཆེན་པོའི་ངང་ལམ་
ལ་ཞུགས་སོ། །
པ ར་ པོ
མ ་ ་ ་ ་ |ང /y | 1
བཅུ་པ། རྒྱ་གར་དུ་སྦྱིན་བདག་གི་ ང :
ཟླ་ ཞབས་ཕྱིར་ཕྱིན་པ། བ ་ ག་ 1:
ར་ ་ ་ ་ ་ ཟླ ་ ༡ པོའི 1:| 1:|: 1: |:ཀ་བྱ་
ལམ་བར་དུ་ཟླ་ཕུན་གྱིས་རང་ཁོངས་ཀྱི་ཁལ་དྲེལ་གསོ་ཚགས་ལེགས་
247
ཤོག



པར་བྱས། ལྷག་པར་སྒལ་པར་སྐྲངས་སྦོས་ཡོད་པའི་དྲེལ་གསུམ་པོ་དེའི་
སྒལ་ སྤུ་བྲེགས་ཏེ་སྨན་བྱུགས། = སྒ་ སྟན་རྒྱག་སྐབས་ ཡིད་གཟབ་བྱས།
ཆག་ཀྱང་དྲེལ་གཞན་ལས་མང་བ་སྟེར་བ་སོགས་བྱས་ སྟབས་ ཕག་རིར་
འབྱོར་དུས་སྐྲངས་སྦོས་ཧ་ལམ་གཞོམ་པ་དང་། དྲེལ་གྱི་ཤེད་མོ་ཡང་
ཡག་ཏུ་ཕྱིན་ཡོད། དྲེལ་པ་གསུམ་པོ་ཕག་རི་རྫོང་ལ་འབྱོར་མ་ཐག་ཟླ་
ཕུན་གྱིས་ལམ་སེང་གསེར་ཚ་ཚང་གི་དྲེལ་པ་ཕག་རིར་འབྱོར་ཡོད་མེད་
རྩད་གཅོད་བྱས་པས་ཁོ་ཚོ་འབྱོར་མེད་པ་ཤེས་ཏེ་ཕར་ལོག་ནས་ཇ་གང་
བཏུང༌། བསྐྱར་དུ་སྒོ་ནས་དོན་ཏེ་ཨ་ཇོ་འོད་ཟེར་ལགས་ སར་བསྐྱོད།
འོད་ཟེར་ལགས་ཀྱིས་“ཨོ་ལོ། ཨོ་ལོ་ཡུན་རིང་འཕྲད་མ་བྱུང་། ད་ཁྱོད་
ཀྱི་རྙོག་གྲ་དེ་ཐག་ཡག་པོ་ཆོད་སོང་ངམ་“ཞེས་དྲིས་བྱུང་བས་ཟླ་ཕུན་གྱིས་
ད་རེས་རྙོག་གྲ་དེའི་སྐོར་གྱི་གནས་ཚུལ་འགོ་ནས་མཇུག་བར་འོད་ཟེར་
ལགས་ལ་ཞིབ་ཕྲ་བཤད་རྗེས་“སྐུ་ངོ་མཆོག་གི་ཐུགས་རྗེའི་བཀའ་དྲིན་གྱིས་
བདག་ཚོ་མཇལ་རྒྱུ་བྱུང་སོང་མ་གཏོགས་བདག་ད་ཚོད་འཇིག་རྟེན་འདིའི་
སྐང་ལ་བསྡད་རྒྱུ་ཡོང་བ་མེད། ད་རེས་ ཨ་ཅེ་ལྷ་མཛེས་ལགས་ཀྱིས་
བདག་ལ་ལྟ་སྐྱོང་ཆེན་པོ་གནང་བྱུང་”ཞེས་བཤད། འོད་ཟེར་ལགས་
ཀྱིས་“ ཨོ་ལོ་ཁྱོད་མི་བསོད་བདེ་ཆེན་པོ་རེད། དེ་ཚོ་དུས་རྒྱུན་རང་གི་ཕ་
མ་ལ་ཞབས་ཕྱི་ཡག་པོ་ཞུས། སྦྱིན་བདག་ལ་ལྷག་བསམ་རྣམ་དག་བྱས་
པའི་འབྲས་བུ་སྨིན་པ་རེད་”ཅེས་བཤད་དེ་ཟླ་ཕུན་ལ་བལྟས་ཏེ་“ ཨོ་ལོ་ལྟོ་
ཆས་ཟ་རྒྱུ་ཡིན་གྱི་རེད། ཝ་ཡེ” ཞེས་ཕྱི་ལ་སྐད་བཏང་བས་གཡོག་པོ།
གཅིག་ཡར་འཛུལ་ཏེ་འོད་ཟེར་གྱི་མདུན་དུ་ལངས། འོད་ཟེར་ལགས་
ཀྱིས་“ཨོ་ལོར་མགྱོགས་པོ་སྤགས་གཅིག་རྒྱོབས། ཤ་སྐམ་པོ་དང༌། སི་
པན་དམར་ལྟུར་བཅས་ཁྱེར་ཤོག་”ཅེས་བཀའ་བཏང་བར་ཟླ་ཕུན་གྱི་སྐད་
ཆ་ཁ་ནས་མ་ཐོན་གོང་གཡོག་པོ་སྒོ་ནས་ཐོན་ཟིན། ཡུད་ཙམ་མ་འགོར་
བར་ གཡོག་ པོས་ ཤིང༌ ཁྲོལ་ ནང༌ ཤ་ སྐམ་ པོ། སི་ པན་ དམར་ ལྷུར། །
248



སྤེགས་བཅས་འཁྱེར་ཏེ་ཟླ་ཕུན་གྱི་མདུན་དུ་སྒྲིག། ཇ་དཀར་ནང་ཇ་གང་
བླུགས་ཏེ་གཡོག་པོ་ཕྱིར་ཐོན། – འོད་ཟེར་ལགས་ཀྱིས་ “ མོ་ལོ་ཟོ་དང་”
ཞེས་བཤད་དེ་སྤེགས་ཟས་པ་དང་། སྐེད་པ་ནས་གྲི་ཆུང་བཏོན་ཏེ་ཤ་
སྐམ་པོ་གཏུབ་ཀྱིན་སི་པན་ལ་དམོག་སྟེ་ལྟོ་ཆས་རྒྱགས་ཚད་བཟས། འོད་
ཟེར་ལགས་ཀྱིས་“ད་ཕག་རི་རྫོང་འཁྱུར་རན་པ་རེད། གོ་ཐོས་ལ་རྫོང་
དཔོན་གསར་པ་ལྷ་ས་ནས་ཐོན་ཟིན་འདུག རྫོང་རྩིས་སྤྲོད་རྩིས་ལེན་ལ་
སྐུ་ངོ་སྐུ་ངོ་མ་མ་ཕེབས་ན་ངོ་ཚབ་ཀྱིས་འགྲིག་གི་མི་འདུག བྱས་ཙང་
ངས་ཉིན་ཁ་ཤས་སྔོན་ནས་ལྷ་སར་ཡི་གེ་བཏང་བ་ཡིན་”ཞེས་བཤད་པས་
ཟླ་ཕུན་གྱིས་ཡོད་བྱས་ན་ཨ་ཇོ་འོད་ཟེར་ལགས་ཁྱེད་རང་ལྷ་སར་བཞུགས།
ཆོག་གི་རེད”ཅེས་བཤད་པར་འོད་ཟེར་ལགས་ཀྱིས་“ལུང་པ་སྐྱོ་པོ་དེ་དང་
ཁ་བྲལ་རྒྱུ་བྱུང་ན་བསམ་གྱི་འདུག་སྟེ་དངོས་སུ་ཁ་བྲལ་དུས་སེམས་སྐྱིད་པོ་
རང་མི་འདུག་གཱ”ཞེས་བཤད། ཟླ་ཕུན་ཡར་ལངས་ཏེ་ཁོག་ལྡིར་བཀྱག་
ནས་འོད་ཟེར་ལགས་ཀྱི་ཇ་དཀར་ནང་གསོལ་ཇ་གང་ཞུས། འོད་ཟེར་
ལགས་ཀྱིས་ “ ཨོ་ལོ་རང་ཇ་འཐུང་”ཞེས་བཤད་པར་ཟླ་ ཕུན་གྱིས་“ད་་་
བདག་དགོངས་པ་ཞུ་ཡི་ཡིན། ཕག་རིར་འབྱོར་ནས་ད་ལྟ་དྲེལ་ལ་ཁ་ཡ་
བྱ་རྒྱུ་མ་བྱུང་། ད་གིན་འདིར་མ་ཡོང་གོང་གསེར་ཚ་ཚང་གི་དྲེལ་པ་
འབྱོར་ཡོད་མེད་རྩད་གཅོད་བྱེད་པར་ཕྱིན་པ་ཡིན་”ཞེས་བཤད། 21 འོད་
ཟེར་ལགས་ཀྱིས་“ད་བྱས་ན་སང་གནངས་བར་གསེང་ཡོད་ན་འདིར་་་
ཤོག་”ཅེས་བཤད། ཟླ་ཕུན་འོད་ཟེར་ལགས་ཀྱི་སྡོད་ཤག་ནས་བྲལ་ཏེ་
རྫོང་གི་ཆིབས་རའི་ཕྱོགས་སུ་བསྐྱོད། 2
:11:|: 1:
དྲེལ་པ་གསུམ་པོ་ཕག་རིར་བསྡད་ནས་ཉིན་གཉིས་འདས་པའི་་་༌་
མཚམས་སུ་གསེར་ཚ་ཚང་གི་དྲེལ་པ་རྒྱུ་ཐང་ནས་འཁོར་ཏེ་ཕག་རིར་་་
འབྱོར། ཟླ་ཕུན་གྱིས་གསེར་ཚ་ཚང་གི་དྲེལ་པ་སྡོད་སའི་གནས་ཚང་དུ་
ཕྱིན་ཏེ་དྲིལ་དཔོན་ལ་ཚོང་དཔོན་གྱིས་བསྐུར་བའི་ཡི་གེ་དེ་སྤྲད།། དྲེལ་
249



དཔོན་གྱིས་ཡི་གེ་བཀླགས་རྗེས་ཟླ་ཕུན་གྱི་གདོང་པར་ཞིབ་པར་བལྟས་ཏེ་
“ཁོ་རེ་མི་ཁྱོད་ང་ཚོའི་དྲེལ་པ་གསོད་མཁན་དེ་རེད་འདུག་གཱ”ཞེས་བཤད་
པ་དང་ཟླ་ཕུན་གྱི་སྙིང་ལ་ཚ་ཤུར་ཞིག་བརྒྱབ། དྲེལ་དཔོན་གྱིས་ག་ལེར་
འཛུམ་པའི་རྣམ་འགྱུར་སྟོན་བཞིན་“ ཚོང་དཔོན་གྱི་ཡི་གེའི་ནང་ ཤ་ལན་
ལེན་མི་ཆོག་ཅེས་བཤད་འདུག ད་ནས་བཟུང་ང་ཚོ་ངོ་ཤེས་ཡག་པོ་ཅིག་
བྱེད་དགོས་”ཞེས་བཤད་དེ་ཟླ་ཕུན་གྱི་དཔུང་པར་བཅག་བཅག་བཏང༌།
ཟླ་ཕུན་གཞི་ནས་བློ་ལྷོད་དུ་བབས་ནས་དོ་པོ་རྩིས་སྤྲོད་བྱ་རྒྱུའི་སྐད་ཆ་ཞིབ་
པར་བྱས། །སང་ཉིན་ཞོགས་པར་དྲེལ་ལ་གཟན་ཆག་སྟེར་ནས་སྤུ་ཕྱག་
ལེགས་པར་བྱས་ཏེ་སྔ་དྲོ་དོ་པོ་རྩིས་སྤྲོད་གཙང་མ་བྱས། ཉིན་དགུང་མ་
ཟིན་ཙམ་ལ་ཨ་ཇོ་འོད་ཟེར་ལགས་སར་ཕྱིན་པས་འོད་ཟེར་ལགས་ཀྱིས་
“ མོ་ལོ་འདིར་ཡོང་བ་ཡག་པོ་བྱུང་། ད་རང་ཞོགས་པ་ལྷ་ས་ནས་ཏར་
ཞིག་འབྱོར་བྱུང༌། དེའི་ནང་སྐུ་ངོ་དང་། ལྕམ་སྐུ་ཞབས་མགྱོགས་མྱུར་
ཕག་རིར་ཕེབས་རྒྱུ་ཡིན་པས་ཨོ་ལོ་རང་གནས་སྐབས་ཕག་རིར་སྡོད་དགོས།
ཁྱོད་ཀྱི་ཚབ་ལ་དྲེལ་པ་གཅིག་གཏོང་དགོས་ཞེས་བཀའ་གནང་འདུག”
ཅེས་བཤད། ཟླ་ཕུན་གྱི་རྣ་བར་གཏམ་དེ་ཐོས་པ་དང་སེམས་ནང་ཡ་
མཚན་ཆེན་པོ་སྐྱེས་ཏེ་“ ཨ་ཇོ་འོད་ཟེར་ལགས། བདག་འདི་རུ་བསྡད་
ནས་ལས་ཀ་གང་ཡོད་པ་ཡིན་ན་”ཞེས་དྲིས་པས་འོད་ཟེར་ལགས་ཀྱིས་
“འདི་སྐུ་ངོ་མཆོག་གི་བཀའ་རེད། ངས་ཤོད་ཚོད་ཐིག་མ་སོང་” ཞེས་
བཤད། ཟླ་ཕུན་ཕར་ལོག་ནས་བསམ་བློ་ཡང་ཡང་བཏང་ཡང་རྒྱུ་མཚན་
བློ་ལ་བབ་པ་ཞིག་གཏན་ནས་མ་རྙེད། ཟླ་ཕུན་གྱིས་བདལ་གླུ་ལེན་པ་
དང་དྲེལ་པ་ཚབ་གླས་ཏེ་ཉིན་གསུམ་པར་ལྷག་པ་དང་ཚེ་རིང་གཉིས་ལྷ་
སར་བཏང༌། ལྷ་སར་ཐོན་པའི་ཞོགས་པ་བཟའ་བཅའ་ཕྲན་བུ་ཉོས་ནས་
ཁོ་གཉིས་ལ་བསྐུར་ཏེ་ཁང་དམར་བརྒྱུད་ གངས་རོའི་ཁྱིམ་དུ་སྤྲོད་རྒྱུའི་
མངགས་ཆ་བྱས། 7 ཟླ་ཕུན་གངས་རོར་འགྲོ་འདོད་ཤིན་ཏུ་ཆེ་ཡང་དཔོན་
250



གྱི་བཀའ་བཙན་པས་འགྲོ་མ་ཐུབ་པར་ཡིད་བློང་བློང་པོར་གྱུར་ཏེ་ཁོང་
གཉིས་པོར་སྐྱེལ་མ་བྱས། ལྷག་པ་དང་ཚེ་རིང་གཉིས་པོ་ཡང་སེམས་སྐྱོ་
བའི་ངང་ཟླ་ཕུན་དང་བྲལ་ཏེ་ལྷ་སའི་ཕྱོགས་སུ་ཐོན་ནོ། ཟླ་ཕུན་ཕག་
རིར་ཉིན་ལྔ་ཙམ་སྡོད་དགོས་བྱུང་བའི་རིང་ཉི་མ་ལོ་ལས་འཁྱོལ་དཀའ་བ་
བྱུང༌། དེའི་རིང་ཁོས་འོད་ཟེར་ལགས་དང་ཕག་རིའི་གནས་མོའི་འགྲམ་
དུ་མ་མཐར་ཐེངས་བཅུ་གྲངས་ཕྱིན་ཡོད། སྐབས་རེ་ཁོས་ཕག་རིའི་གྲོང་
ནས་དོན་ཏེ་གྲོང་ཕྱིའི་རྩ་རའི་སྟེང་དུ་བསྡད་དེ་ཁ་གངས་རོར་ཕྱོགས་ནས་
ཉིན་ཕྱེད་ལྷག་ཙམ་གཅིག་པུར་སྡོད་ཀྱི་ཡོད། ཉིན་ལྔ་དེ་ལྟར་འཁྱོལ་ནས་
ཉིན་དྲུག་པའི་ཕྱི་དྲོ་དགོང་ཇའི་མཚམས་སུ་སྐུ་ངོ་སྟེང་ཞལ་དང༌། སྲས་
ཆུང་སྐུ་ཞབས། སྲས་ཆུང་སྐུ་ཞབས་ཀྱི་ཞབས་ཕྱི་འོད་ཟེར་ལགས་ཀྱི་ཨ་
ཇོའི་བུ། དེ་མིན་གཟིམ་ཆུང་དཔོན་དང་ཆིབས་གཡོག་ཁག་ཅིག་བཅས་
རྫོང་དུ་འབྱོར་ཏེ་རྫོང་གི་སྒོ་རའི་ནང་གནས་སྐབས་འཁྲུག་ཆ་ཆེན་པོར་
གྱུར། སྐུ་ངོ་སྟེང་ཞལ་མཆོག་བཞུགས་ས་ཆ་ཚང་འགྲིག་ནས་དགོང་དྲོའི་
ཞལ་ལག་ཚར་མཚམས་སུ་ཟླ་ཕུན་སྐུ་ངོ་མཆོག་གི་གཟིམ་ཆུང་དུ་བཅར།
སྒོ་ཡར་འཛུལ་ནས་ཕྱག་འབུལ་ཞུས་པ་དང་སྐུ་ངོ་མཆོག་ གིས་ “ ཟླ་ཕུན་
ཁྱོད་ད་རེས་བདལ་གླུར་འགྲོ་མི་དགོས་པར་ཕག་རིར་སྡོད་རྒྱུའི་ལན་བཏང་
པ་ཡིན་”ཞེས་གསུང་པ་དང་ཟླ་ཕུན་གྱིས་“སྐུ་ངོ་ཆེན་པོའི་བཀའ་བཞིན་
གུས་པས་འདིར་ཕེབས་སྒུག་ཞུས་ནས་བསྡད་ཡོད་”ཅེས་བཤད། སྐུ་ངོ་
ཡིས་ “ སྡོད་དང༌། ད་ཕག་རི་རྫོང་འཁྱུར་པ་དང་སྦྲགས་གནས་སྐབས་
གཞུང་ཞབས་དགོངས་པ་ཞུས་པ་ཡིན། དེའི་རིང་རྒྱ་གར་འཕགས་པའི་
ཡུལ་ལ་གནས་བསྐོར་འགྲོ་རྩིས་ཡོད། ཟླ་ཕུན་ཁྱོད་ལ་ལམ་རྒྱུས་ཆ་ཚང་
ཡོད་པས་ད་རེས་ང་ཚོའི་སྣེ་ཤན་པ་བྱེད་བཅུག་གི་ཡིན” ཞེས་གསུངས་
སྟབས་ཟླ་ཕུན་གྱིས་མགོ་སྒུར་ལྕེ་བསྣར་ཏེ་“སྐུ་ངོ་ཆེན་པོའི་བཀའ་བཞིན་
གུས་པས་ཞབས་ཕྱི་ཧུར་ཐག་ཞུ་རྒྱུ་ཡིན་”ཞེས་བཤད། སྐུ་ངོ་མཆོག་ས་
251



དགྱེས་ཚོར་ཆེན་པོས་ “འགྲིག་གཱ” ཞེས་ གསུངས་པ་དང༌ཟླ་ ཕུན་ ཡར་ས་
ལངས་ནས་ཕྱག་འབུལ་ཞུས་ཏེ་སྒོ་ནས་ཐོན། ཕར་ལོག་པའི་ལམ་བར་དུ་
སེམས་པ་སྟོང་ལྷང་ལྷང་དུ་གྱུར་ཏེ་བདག་སྐྱེས་མའི་ཞལ་རས་མཇལ་བ་ལ་
བར་ཆད་ཆེན་པོ་འདི་འདྲ་ཡོང་དགོས་དོན་གང་ཡིན་ནམ་སྙམ་བཞིན་སྐྱེད་
ལུག་གི་གོམ་པ་སྤོ་བཞིན་དུ་ཆིབས་རའི་ཕྱོགས་སུ་སོང་ངོ་། རྫོང་དཔོན་
གསར་པ་ཕག་རིར་འབྱོར་བ་དང་ལམ་སེང་གསར་རྙིང་རྩིས་སྤྲོད་རྩིས་ལེན་
གྱི་ལས་འགོ་བཙུགས། འོད་ཟེར་ལགས་ཉིན་ལྟར་ཕྱག་ལས་བྲེལ་བ་ཆེ་
བས་དགོང་མོ་མ་གཏོགས་མ་འཕྲད། ཉིན་མོ་ཟླ་ཕུན་གྱིས་ཆིབས་རའི་
ནང་ཆིབས་གཡོག་མཉམ་དུ་རྟ་དྲེལ་གྱི་གཡོག་བྱས། དེ་ལྟར་ཉིན་ཉི་ཤུ་
ཙམ་འགོར་ནས་ནམ་དུས་ཀྱང་གྲོང་ལྷང་ལྷང་ཞིག་ལ་གྱུར་ཟིན་འདུག
ཉིན་གཅིག་དགོང་མོ་ཨ་ཇོ་འོད་ཟེར་ལགས་ཀྱི་སྡོད་ཤག་ཏུ་ཕྱིན་པས་འོད་
ཟེར་ལགས་ཀྱིས་བཀའ་མོལ་ཚིག་གཅིག་མ་གསུངས། ཟླ་ཕུན་ཡ་མཚན་
སྐྱེས་ཏེ་ཁོང་གི་དཀར་ཡོལ་ནང་གསོལ་ཇ་གང་ཞུས། ག་ལེར་འཁྲིས་སུ་
བསྡད་པས་འོད་ཟེར་ལགས་ཀྱིས་“ད་ཁ་ས་རྫོང་གསར་རྙིང་རྩིས་སྤྲོད་རྩིས་
ལེན་གྱི་ལས་ཀ་ཚང་མ་ཚར་སོང་། དེ་རིང་ཞོགས་པ་སྐུ་ངོ་མཆོག་གིས་
གཟིམ་ཤག་ཕྱི་ནང་གི་ལས་ཀ་ཚང་མ་ཕྱག་མཛོད་ཀྱིས་འཇོན་གྱི་མ་རེད།
ང་ལམ་སེང་ལྷ་སར་ཐོན་དགོས་པའི་བཀའ་གནང་བྱུང༌། ང་རྒྱ་གར་
འཕགས་པའི་ཡུལ་ལ་འགྲོ་འདོད་ཆེན་པོ་ཡོད་ཀྱང་རང་ལུས་ཀྱི་བདག་པོ་
མི་གཞན་ཡིན་དུས་ཐབས་ཤེས་མི་འདུག” ཅེས་བཤད་པ་དང་དབུགས་
རིང་ཞིག་བཏང་། ཟླ་ཕུན་གྱིས་ཁོང་གི་གསུང་པ་དེ་ལ་ག་ཤོད་འདི་ཤོད་
མེད་པར་ཁུ་སིམ་མེར་བསྡད། སེམས་ནང་དུ་ཁོང་རྒྱ་གར་ལ་འགྲོ་འདོད་
ཡོད་པ་འགྲོ་རུ་མ་བཅུག ་ང་ལྷ་སར་འགྲོ་འདོད་ཡོད་མཁན་དེ་ལ་མི་
བཏང་། དངོས་ གནས་ མི་ཚང་མར་ཤོད་མི་ཐུབ་ པའི་སྡུག་ བསྔལ་རེ་
འདུག་ སྙམ། ཡུད་ཙམ་ནས་ཡར་ལངས་ཏེ་ “ ཨ་ཇོ་ལགས། བདག་
252



འགྲོ་ཡི་ཡིན་”ཞེས་བཤད་དེ་ཕྱིར་ཐོན།
༡ ://
སྟོན་ཟླ་ར་བ་ཤར་ཟིན་པས་ཞོགས་པ་རྩྭ་རའི་སྟེང་དུ་བ་མོའི་ཁེབས་
དཀར་པོ་ཞིག་གཡོག་ནས་འདུག སྐུ་ངོ་སྟེང་ཞལ་འཁོར་གཡོག་དང་
བཅས་པ་ཕག་རི་ནས་ཀ་སྦུག་ཕྱོགས་སུ་ཐོན། ཟླ་ཕུན་ནི་རྟ་པ་བྱིངས་ཀྱི་
སྔོན་དུ་བསྐྱོད་ནས་བཞུགས་ཞག་སོ་སོར་གནས་ཚང་ཁང་པ་བཞུགས་ཆོག་
ཆོག་ དང༌། གསོལ་ ཆས་ མཆོད་ ཆོག་ ཆོག་ གྲ་ སྒྲིག་ བྱེད་ མཁན་ ཡིན།
ཁོས་ལམ་བར་གྱི་གྲ་སྒྲིག་ལས་ཀ་རྣམས་ཚགས་སུ་ཚུད་པ་བྱས་ཏེ་སྐུ་ངོ་སྟེང་
ཞལ་འཁོར་གཡོག་བཅས་བདེ་བླག་ངང་ཀ་ལོན་སྦུག་ཏུ་ཕེབས་འབྱོར་བྱུང་།
ཀ་ སྦུག་ ཏུ་ར་ཛ་ཀུ་ཀྲིར་བཞུགས་ས་བཀོད་སྒྲིག་ཞུས། ཀ་སྦུག་ཏུ་་་སས་
བཞུགས་རིང་གཡས་གཡོན་ས་ཆ་ཁག་ལ་སྤྲོ་འཆམ་དང་། ཁྲོམ་གཟིགས་
སོགས་ལ་ཕེབས་དུས་སྦ་བུ་ལགས་ཀྱིས་རླངས་འཁོར་ནང་ཕེབས་སྐྱེལ་ཞུས།
ཉིན་ཞིག་དགོང་མོ་སྦ་བུ་ལགས་ཀྱིས་སྐུ་ངོ་སྐུ་འཁོར་ཆ་ཚང་གློག་བརྙན་
གཟིགས་མོར་གདན་འདྲེན་ཞུས། གནས་ཚང་ནས་རླངས་འཁོར་བསྡད་
དེ་གང་ཙམ་སོང་རྗེས་ཤིང་ཁང་རྒྱ་ཆེ་ལ་སྤམ་མཐོ་བ་ཞིག་གི་མདུན་དུ་
སླེབས། ཚང་མ་རླངས་འཁོར་ལས་བབས་ཏེ་ཤིང་ཁང་ཆེན་པོའི་ཕྱོགས་
སུ་བསྐྱོད། ཤིང་ཁང་དེར་སྒོ་གསུམ་འདུག་པ་རེ་རེའི་མདུན་དུ་མི་རེ་
ལངས་ཏེ་ཡར་འཛུལ་མཁན་ཚོའི་པཱ་སེ་བཤེར་གྱི་འདུག་ སྒོ་དེ་ཚོའི་
མདུན་དུ་ཚ་ལུ་མ་ལ་སོགས་པའི་ཤིང་ཏོག་སོས་པའི་རིགས་དང་། བྱི་
རིལ་ སོགས་ ཟས་ རིགས་ ཚོང་ མཁན་གྱི་ ཁྲོམ་ཆུང་ གིས་ ཁེངས་ པ་ དང༌།
ཡང་ ཐོག་ རྒྱང་གྲགས་ནང་ནས་རྒྱ་གར་གྱི་གཞས་སྐད་ཆེན་པོས་གཏོང༌
བཞིན་འདུག མོ་ཊ་སྦ་བུ་ལགས་ཀྱིས་ཁོ་ཚོ་ཞབས་གྲས་བཞི་ལ་པཱ་སེ་རེ་
སྤྲད་ནས་ལྟད་མོ་བ་མི་གཅིག་དང་སྦྲགས་ཏེ་བཏང་བྱུང་བས་ སྦུག་ཏུ་་་
སླེབས་དུས་རྐུབ་སྟེགས་ ཨང་གྲངས་གཞིར་བཞག་ཁོ་ཚོ་བསྡད་དུ་བཅུག་
ཟླ་ཕུན་གྱིས་མར་མ་བསྡད་གོང་ཕྱོགས་ཀུན་ ཏུ་བལྟས་པས་རྒྱབ་ཀྱི་ཡང་
253



ཐོག་སྟེང་སྐུ་ངོ་ལྷན་རྒྱས་བཞུགས་འདུག གློ་བུར་དུ་ཐིར་སྒྲ་ཞིག་གྲགས་
བྱུང་བས་གློག་འོད་རྣམས་དུས་གཅིག་ཏུ་མེད་པར་གྱུར་ནས་ཁང་ཆེན་ཧྲིལ་
པོ་མུན་ནག་ཏུ་གྱུར་རྗེས་རས་གཞིའི་སྟེང་གློག་འོད་འཚེར་བའི་དཀྱིལ་ནས་
ཡི་གེ་འདྲ་མིན་སྣ་ཚོགས་ ཐོན། ཡི་གེ་རྫོགས་མཚམས་ སུ་ ཡུལ་ལྗོངས་
དང༌། མི། སེམས་ཅན་ལ་སོགས་མཐོང་རྒྱུ་ཡོད་པ་མ་ཟད། དེ་དག་
རང་རང་གི་སྐད་སྒྲ་དང༌། གཞས་བཏང་བ་སོགས་ཚང་མ་མངོན་སུམ་
གསོན་རྗེན་ཡིན་པས་ཟླ་ཕུན་ཁོ་ཚོ་མི་བཞི་ཡ་མཚན་ཆེན་པོ་སྐྱེ་བཞིན་རྩེ་
རེར་བལྟས། ཁོ་ཚོ་ལྟད་མོའི་དབྱིངས་སུ་ཚུད་པའི་སྐབས་དེར་ཐིར་སྒྲ་
ཞིག་གྲགས་པ་དང༌། ཤེལ་ཏོག་ཚང་མ་ནས་གློག་འོད་དུས་ ཅིག་ཏུ་་་་
འཚེར། དེ་མ་ཐག་ཁང་ཆེན་ནང་ཅ་ཅོའི་སྒྲས་ཁེངས་པ་དང༌། ཕྱི་
ནས་ཨས་སི་ཁི་རིམ་སོགས་ཚོང་མཁན་ཡར་ཡོང་བ་དང༌། ལྟད་མོ་བ་
ཁག་ཅིག་ཕྱི་རུ་འགྲོ་བ་སོགས་ཟང་ཟིང་གིས་ཁེངས། ཟླ་ཕུན་གྱིས་ཡར་
ལངས་ཏེ་རྒྱབ་ཀྱིས་ཡང་ཐོག་ཕྱོགས་སུ་བལྟས་པས་སྐུ་ངོ་ལྷན་རྒྱས་ཚ་ལུ་མ་
མཆོད་བཞིན་ལྷོད་པོར་བཞུགས་འདུག དུས་ཚོད་རིང་པོ་མ་སོང་བར་
སྐྱར་དུ་ཐིར་སྒྲ་ཞིག་གྲགས་བྱུང་བས་ཕྱི་འགྲོ་ནང་ཡོང་གི་མི་རྣམས་རང་
སར་བསྐྱོད་ནས་སླར་ཡང་ལྟད་མོ་བལྟས། ངོ་མཚར་ཆེ་བའི་ལྟད་མོས་ཟླ་
ཕུན་གྱི་ཡིད་ཡོངས་སུ་འཕྲོག་ནས་ཁོའི་སེམས་སུ་མིག་འཁྲུལ་ཞེས་པ་དེ་
འདི་འདྲ་རང་ཞིག་ཡིན་གྱི་རེད་སྙམ་པ་བྱུང་། དེ་སྔོན་ཀ་སྦུག་ཏུ་ཡོང་
མྱོང་ཡང་རྟག་ཏུ་བྲེལ་བས་རྐྱེན་པས་ལྟད་མོ་དེ་འདྲ་གཏན་ནས་བལྟ་རྒྱུ་
བྱུང་མེད། ཕར་གནས་ཚང་དུ་ལོག་རྗེས་སུའང་རས་གཞིའི་སྟེང་གི་མི་
དང༌། དེ་ཚོས་སྒུལ་བསྐྱོད་བྱས་པ་རྣམས་འདྲེན་བྱེད་ལམ་དུ་གསལ་ལེར་
འཁོར་རོ།
སྐུ་ངོ་སྟེང་ཞོལ་ཀ་སྦུག་ཏུ་ཉིན་བཅུ་ཙམ་བཞུགས་རིང་མོ་ཊ་སྦ་བུ་
ལགས་ཀྱིས་སྐད་བསྒྱུར་ཞིག་གླས་ནས་གནས་བསྐོར་དུ་ཕེབས། དེའི་
|
254



རིང་ཀ་སྦུག་གསར་འགྱུར་མེ་ལོང་པར་ཁང་གི་སྦ་བུ་མཐར་ ཕྱིན་ སར་་་
ཕེབས་ནས་ཕྱག་དེབ་སོགས་གཟིགས། སྦ་བུ་ལགས་ཀྱིས་སྐུ་ངོའི་མཚན་
དང༌། ཕེབས་དོན་བཅས་བཀའ་འདྲི་ཞུས་པ་དང་སྦྲགས་སྐུ་པར་ཡང་
བསྒྲོན། སྐུ་ངོ་ར་སྤོམ་ས་གསུམ་གྱིས་གསོལ་ཚིགས་ལ་གདན་དྲངས་ནས་
མཱ་ཅང་སྐྱོན་པ་སོགས་དགའ་སྐྱིད་ཀྱི་ངང་ནས་དུས་འདས་སོ། དེ་ནས་
པ་ལི་ཀ་ཏའི་ཕྱོགས་སུ་ཐོན། ཉིན་གུང་ཙམ་ལ་མོ་ཊ་སྦ་བུ་ལགས་ཀྱིས་
རླངས་འཁོར་གཉིས་འཁྲིད་ཡོང་བའི་གཅིག་ནང་སྐུ་ངོ་སྟེང་ཞལ་དང་སྐད་
འགྱུར། གཅིག་ནང་ཞབས་གྲས་བཞི་དང་ཅ་ལག་བཅས་བླུགས་ཏེ་འུར་
སྒྲ་དང་བཅས་ཀ་ལོན་སྦུག་ནས་ཐོན། ཀ་སྦུག་རི་ལམ་གྱི་ཐུར་དུ་བབས་
ཏེ་ཤར་རེར་མདུན་དུ་རྒྱུགས་པ་ན་ཟླ་ཕུན་གྱི་མིག་མདུན་དུ་མདུན་ཕྱོགས་
ཀྱི་ལམ་བུ་ནི་སྣམ་བུ་འགྲིལ་བ་ལྟར་གྱིས་ཆོད་བཞིན་འདུག གཡས་་
གཡོན་གྱི་ཁང་པ་དང་མི་རྣམས་ནི་རབ་རིབ་ཅིག་ལས་མི་མངོན། གང་
ཙམ་ནས་ཁོ་མགོ་ཡུར་འཁོར་ཞིང་ཞེ་མེར་ལངས་བྱུང་བས་བྱ་ཐབས་མེད་
པར་ཞྭ་མོ་ཕུད་དེ་ངོ་གདོང་བཀབ། དེས་ཀྱང་མ་ཕན་པར་མགོ་བོ་ན་
ཞིང༌། བཟོད་སྲན་བྱ་ཐབས་བྲལ་ཏེ་སྐྱུགས་པ་ཤོར། ཁོས་ལམ་སེང་ཕུ་
ཐུང༌ ཁ་ ཕྱེ་སྟེ་དེའི་ནང་དུ་སྐྱུགས། ཁོ་ མགོ་ཡུར་འཁོར་འཁོར་དང༌།
སྐྱུགས་པ་སྐྱུགས་སྐྱུགས་ནང་དུ་ ཤི་རི་གུ་རིར་འབྱོར། ཟླ་ ཕུན་རླངས་
འཁོར་ནང་ནས་ཕྱིར་དོན་སྐབས་གཟུགས་པོ་འཁྱོར་གྱི་ཡོད་ནའང་སྡུག་
རུས་བྱས་ཏེ་ལྕམ་སྐུ་ཞབས་ཕྱག་འདྲེན་ཞུས། ལྕམ་སྐུ་ཞབས་ཀྱང་ཁོ་དང་
འདྲ་བར་སྐྱུགས་པ་སྐྱུགས་དྲགས་ནས་ངོ་གདོང་སེར་པོ་གྱུར་ཏེ་གོམ་སྟབས་
ཀྱི་འཁྱེར་འཁྱོར་བྱས། ཞབས་ཕྱི་གཞན་ཚོས་ཅ་ལག་དབོར་ཏེ་མེ་འཁོར་
བབས་ཚུགས་ཁང་ཆེན་གྱི་ཟུར་ཞིག་ཏུ་བསྡད། སྐད་བསྒྱུར་གྱིས་“སྐུ་ངོ་
ལྷན་རྒྱས་འདིར་བཞུགས་ཨཱ། ངས་པཱ་སེ་ཉོ་རུ་ཕྱིན་གོ་”ཞེས་བཤད་དེ་
སོང་། གཞོགས་གཡས་གཡོན་ཀུན་ཏུ་འགྲུལ་པས་ཁེངས་པ་དང༌། ཇ་
255



མངར་མོ། སྦ་དམ་ཤོག་ཆག་ བག་ལེབ་སོགས་ཟ་རིགས་ཚོང་འཁན་
ཚོས་རང་རང་གི་ཚོང་ཟོག་བྲིན་པའི་ཆེད་དུ་སྐད་ཅོར་རྒྱུག་བཞིན་འགྲིམ་
དུ་བར་མཚམས་མེད་པར་ཡོང༌། གང་ཙམ་ནས་སྐད་བསྒྱུར་དེར་ཡོང་སྟེ་
“ རི་ལི་རྡི་ལིའི་ཆུ་ཚོད་བརྒྱད་པར་ལྕགས་ལམ་ཨང་བཅུ་གསུམ་པའི་སྟེང་
དུ་ཡོང་གི་རེད་ཟེར་གིས། འདིར་སི་ཀིམ་གྱི་པཱ་སེ་བརྒྱད་ཏག་ཏག་ཉོས་
ཡོད” ཅེས་བཤད། སྐུ་ངོ་ཡིས་“ ཁྱོད་གསོལ་ཇ་དང་ཞལ་ལག་མཆོད་
དགོས་ ན་གཟིགས་རོགས་” ཞེས་གསུང་། སྐད་བསྒྱུར་གྱིས་ “ཁྱེད་ཚོ་
མཆོད་ དགོས་མེད་དམ”ཞེས་དྲིས། སྐུ་ངོ་ཡིས་ “ང་ཚོ་ཟ་འདོད་མི་་
འདུག་” ཅེས་གསུང་འཕྲལ་ཁོས་ཇ་མངར་མོ་དང་། ། ཁ་ལག་ཉོས་ཏེ་
བཟའ་འཐུང་བྱས། དེ་ནས་མུན་པའི་ཡོལ་བས་ ས་གཞི་ཡོངས་རྫོགས་
རིམ་གྱིས་བསྒྲིབས། ཤེལ་གོང་དཀར་པོའི་ནང་ནས་གློག་འོད་རབ་ཏུ་
འཕྲོས་ སྟབས་ནོར་འཛིན་གྱི་ཁྱོན་ ཐམས་ ཅད་ ཡོང་ སུ་ གསལ་ བར་ གྱུར།
དེའི་སྐབས་སུ་རྒྱང་རིང་པོ་ཞིག་ནས་དུང་སྐད་འདྲ་བ་སྐད་ཕྲ་ལ་གདངས་
རིང་བ་ཞིག་གྲགས་བྱུང་བས་དེ་ཇེ་ཉེ་ཇེ་ཉེར་སོང་སྟེ་མཐར་ཁོ་ཚོའི་མདུན་
དུ་ཁ་བཀག་ སྐད་བསྒྱུར་གྱིས་ལམ་སེང་ཞབས་ཕྱི་བཞི་པོའི་ཕྲག་སྟེང་དུ་
ཉལ་ཆས་བསྐུར་བ་དང༌། ད་དུང་མི་གཉིས་གླས་དེ་དེ་གཉིས་ལ་སྒམ་
བསྐུར་ཏེ་ཚང་མ་མདུན་དུ་ཁ་བཀག་པའི་ལྕགས་སྒྲོམ་རིང་པོ་དེའི་ཕྱོགས་
སུ་བསྐྱོད་རྒྱུའི་ཁ་ཏ་བྱས། མེ་འཁོར་གྱི་ཁང་མིག་སོ་སོའི་སྒོ་ཕྱེས་འཕྲལ་
འཚང་ག་ཤིག་ཤིག་གིས་ཡར་འཛུལ་ནས་ཉལ་ཁྲི་སོ་སོའི་སྟེང་དུ་ཉལ་
འབོག་བཞག་ནས་བསྡད་དེ་ཡུན་རིང་མ་འགོར་བར་མེ་འཁོར་གྱི་མགོ་ནས་
དུ་ནག་འཕྱུར་བཞིན་ག་ལེར་མདུན་དུ་བསྐྱོད་པ་དང་རིམ་བཞིན་ཇེ་
མགྱོགས་སུ་སོང་། ཤེལ་ཁྲའི་ནང་ནས་ཕྱིར་ལྟ་སྐབས་མུན་ནག་འཁྲིགས་
ཏེ་སྐབས་རེ་གློག་གི་ཤེལ་གོང་འགའ་ཤས་མཐོང་བ་ཙམ་ལས་གཞན་གང་
ཡང་མཐོང་རྒྱུ་མེད། སྐྱ་བརྡ་མ་བཏང་ཙམ་ལ་བབས་ཚུགས་ཞིག་ཏུ་མེ་
256



འཁོར་བཀག་སོང་བས་ལམ་སེང་ཕྱི་ནས་མི་མང་པོ་རྒྱུག་ཡོང་སྟེ་རྡོག་ཁྲེས་
ཧབ་ཐོབ་བརྒྱབ། སྐད་བསྒྱུར་གྱིས་སྐད་ཆེན་པོས་ཧིན་སྐད་ཚིག་རེ་ཟུང་
བརྒྱབ་པ་དང་མི་དེ་རྣམས་ཁོའི་ངོ་ལ་ལྟ་བཞིན་བསྡད། སྐད་བསྒྱུར་གྱིས་
ཁོ་ཚོའི་ལག་ངར་སྟེང་བཏགས་པའི་རག་གི་བྱང་བུའི་ཨང་གྲངས་ལ་བལྟས་
ཏེ་མི་གཉིས་དབྱེ་འབྱེད་ཀྱིས་སྒམ་རེ་བསྐུར། དེ་འཕྲོས་ཅ་ལག་རྣམས་
ཞབས་ཕྱི་བཞིས་འཁྱེར་ཏེ་བྱེ་ལམ་ཞིག་གི་སྟེང་དུ་ཡུད་ཙམ་བསྐྱོད་ནས་
ཤིང་ཟམ་ཞིག་འཕྲད། དེ་བརྒལ་ཙམ་ལ་ལྕགས་ཀྱིས་སྐས་འཛེགས་རིང་
པོ་ཞིག་འཛེགས་ཏེ་ཡང་ཐོག་ཏུ་སླེབས། ཡང་ཐོག་དེའི་མཐའ་འཁོར་
ལྕགས་ སྒྲོམ་ གྱིས་བསྐོར་ཡོད་པ་དང་། ནང་དུ་རྐུབ་ སྟེགས་བསྟར་དུ་
སྒྲིགས་ཡོད་པ་དེ་དག་ཕལ་ཆེ་བ་མིས་ཁེངས་འདུག སྐད་བསྒྱུར་གྱིས་
ཕར་ལྟ་ཚུར་ལྟ་བྱས་ཏེ་རྐུབ་སྟེགས་སྟོང་པ་བཙལ་ནས་ཁོ་ཚོ་དེ་གར་སྡོད་
བཅུག ཁོ་རང་གིས་རྡ་ལི་དཀར་ཡོལ་འགའ་ཤས་དང་། ། ཚལ་རྔོས་མ་
ཐ་པག་འགའ་ཤས། འབྲས་བཅས་འཁྱེར་ཡོང་སྟེ་ “ ཚང་མ་ཞལ་ལག་
མཉེས་པོ་མཆོད། ཅིག འབྲས་ག་ཚོད་མཆོད་ནའི་བླངས་ཆོག་གི་རེད།
མ་གཞི་ནས་ཟ་ཁང་དེ་གཞུང་གི་ཡིན་སྟབས་གོང་ཁེ་པོ་རེད་”ཅེས་བཤད།
ཚང་མའི་ལག་ཏུ་འབྲས་དཀར་ཡོལ་གང་རེ་དང་། རྩྭ་ལི། ཚལ་བརྔོས་
མ་ བཅས་བྱུང་ བ་ དང་། སྐད་ བསྒྱུར་ གྱིས་ གཞི་ ནས་ ལྟོ་ ཆས་ བཟས།
མཚན་མོ་གྲུ་གཟིངས་ཐོག་བསྐྱོད་དེ་ཉིན་གཉིས་པའི་ནམ་སྐྱ་བཏང་བའི་
སྐབས་སུ་ཟླ་ཕུན་གྱི་མིག་ལམ་དུ་མཐའ་སྐོར་ལ་རི་རྡོག་ཙམ་ཡང་མཐོང་རྒྱུ་
མེད་པ། ནམ་མཁའ་ཁ་སྦུབ་པ་དང་འདྲ་བའི་ ས་ གཞི་ཆེན་པོ་ཞིག་
མངོན་པ་དང་། དེའི་ ཤར་གྱི་ཕྱོགས་ན་ལུག་བལ་ནག་པོའི་ ཕུང་པོ་་
བརྩེགས་པ་ལྟ་བུའི་སྤྲིན་ནག་འཁྲིགས་པའི་དབུས་ནས་སྲིད་པའི་མུན་སེལ་
ནི་སྒོར་ཞིང་དངུལ་དཀར་མེ་ལོང་གི་དབྱིབས་དང་མཚུངས་པའི་བཞིན་
རས་ངོམས་པ་དེ་རིམ་ བཞིན་དམར་མདངས་རྒྱས་པ་དང་ཆབས་ཅིག་'
257



མཐའ་སྐོར་གྱི་ཆུ་འཛིན་དག་ཀྱང་དམར་པོར་གྱུར། རིང་པོར་མ་ཐོགས་
པར་ཟེར་བརྒྱ་ཕངས་མེད་དུ་ས་གཞིར་ ཕོག་པ་དང་ལྷན་དུ་ནོར་འཛིན་
སྒེག་མོའི་བཞིན་རས་ཡོངས་སུ་འཆར་བ་བྱས། དེའི་མཚམས་སུ་ཁོ་ཚོ་གྲུ་
གཟིངས་ནས་དོན་ཏེ་མེ་འཁོར་དུ་བཞུགས། མེ་འཁོར་བྱ་འཕུར་བ་ལྟར་
མདུན་དུ་བསྐྱོད་པའི་ལམ་བར་དུ་མིག་མདུན་གྱི་ནགས་ཚལ་སྟུག་པོ་དེ་ཚོ་
ནི་འཕང་ལོ་འཁོར་བ་ལྟ་བུའི་ཚོར་སྣང་བྱུང་བ་དང་། གཡས་གཡོན་གྱི་
ཁང་པ་དེ་ཚོ་ནི་སྐར་མདའ་འཕངས་པ་ནང་བཞིན་སྐད་ཅིག་སྐད་ཅིག་
ཡལ་བར་གྱུར། དེ་ལྟའི་ངང་དུ་བསྐྱོད་བསྐྱོད་ནས་དགོང་མོ་ཉི་མ་མ་
བཞུད་ཙམ་ལ་ཀ་ར་ཧབ་རའི་མེ་འཁོར་བབས་ཚུགས་སུ་འབྱོར། སྐུ་ངོ་
དཔོན་གཡོག་འཁོར་དང་བཅས་པ་ཚང་མ་མེ་འཁོར་ནས་བབས། ཁོ་
ཚོའི་མདུན་དུ་བདལ་སྐྱེལ་རླངས་འཁོར་དང་། རྟ་ཏི་པི་ཅས་འདྲེན་པའི་
ཤིང་རྟ་སྒ་རིལ། མི་འདྲུད་འཁོར་ལོ་བཅས་བྱ་རྒོད་ཤ་ལ་རུབ་པ་ལྟ་བུས་
རྒྱུགས་ཡོང་། ། སྐད་བསྒྱུར་ གྱིས་ “སྐུ་ངོ་ལྷན་རྒྱས་མེ་འཁོར་ནང་ སྐུ་་་་
གཟུགས་བདེ་པོ་བྱུང་མ་སོང་བས་ཐེངས་འདིར་བཟོད་ཁྱད་ཀྱིས་རྟ་སྒ་རིལ་
གླ་ན་ག་འདྲ་འདུག་”ཅེས་བཀའ་འདྲི་ཞུས། སྐུ་ངོ་ཡིས་“དེ་རང་གནང་
ན་ལེགས་”ཞེས་གསུངས་འཕྲལ་སྐད་བསྒྱུར་གྱིས་དེ་ཚོའི་ཁྲོད་ནས་སྒ་རིལ་
གཏོང་མཁན་གཉིས་བོས་ནས་ཅ་ལག་རྣམས་སྒ་རིལ་ནང་བླུགས། མི་
སྡོད་སའི་ཤེལ་ཁྲ་ཅན་གྱི་ཤིང་ཁང་ནར་མོའི་ནང་ཁ་སྤྲོད་དུ་རྐུབ་སྟེགས་
ཡོད་པའི་སྒ་རིལ་གཅིག་ནང་སྐུ་ངོ་ལྷན་རྒྱས་དང༌། གཅིག་ནང་ཞབས་
ཕྱི་ཚོ་བསྡད། ཁ་ལོ་བས་སྲབ་མདའ་འཇུ་བཞིན་ལྕག་ཚན་རིང་པོ་ཞིག་
ཐག་ སྒྲ་དང་བཅས་གཞུས་འཕྲལ་རྟ་གསུམ་པོ་དེ་འདུར་མ་རྒྱུགས་ཀྱིས་
བསྐྱོད། བསིལ་བསིལ་རླུང་བུ་བརྒྱབ་པས་དཔོན་གཡོག་ཚོའི་རིག་པ་
གྲུང་དུ་ཕྱིན་ཏེ་གཡས་གཡོན་གྱི་ཡུལ་ལྗོངས་དང༌། འགྲོ་མིར་ལྟད་མོ་ལྟ་
བཞིན་དུ་ཡུད་ཙམ་ཞིག་ལ་ཧབ་རའི་ཟམ་ཆེན་སྟེང་དུ་སླེབས། ཟམ་ཆེན་
258



དེ་ནི་སྟེང་འོག་ཉིས་ཐོག་ཡིན་པ་སྟེང་ལ་མེ་འཁོར་རྒྱུགས་ཤིང་། འོག་ལ་
རླངས་འཁོར་རྒྱུགས། ཟམ་ལག་རིང་བ་ཧ་ལམ་མཐའ་ཡས་རྒྱ་མཚོ་ཁྲེད་
བཅད་བཏང་མེད་དམ་སྙམ་པ་ཞིག་ཡོད། ཟམ་ཆེན་སྟེང་དུ་བསྐྱོད་་
བསྐྱོད་དེ་ཡུན་རིང་སོང་བས་མཐར་ཆུ་བོའི་ཕ་མཐར་སླེབས། ཁ་ཞེང་
ཤིན་ ཏུ་ཆེ་བའི་རྒྱ་ལམ་གཡས་གཡོན་དུ་ཨར་འདམ་ལས་གྲུབ་པའི་ཐོག་
བརྩེགས་ལྔ་དྲུག་ ཅན་གྱི་ཁང་ཆེན་གཅིག་མཇུག་གཉིས་མཐུད་རྫོགས་་་
མཐའ་མེད་པ་གྲལ་སྒྲིག་ཡོད་ཅིང༌། འོག་ཁང་ཚང་མ་ཁྲ་ཁྲ་སིལ་སིལ་གྱི་
ཚོང་ཟོག་སྒྲིག་པའི་ཚོང་ཁང་ ཤ་སྟག་ཡིན་པ་དེ་དག་རྒྱ་ལམ་དུ་ཁ་གཏད་
ནས་ཡོད་པ་དང༌། རྒྱུ་ལམ་སྟེང་དུ་རླངས་འཁོར་གྲོག་མའི་ཚང་རྡོལ་བ་
ལྟར་ཡར་རྒྱུགས་མར་རྒྱུགས་བྱས་པའི་གསེང་དུ་མི་འདྲུད་འཁོར་ལོ་ཡང་
ཡང་མཐོང༌རྒྱུ་འདུག ལམ་མཐའ་གཡས་གཡོན་དུ་རྐང་ གཉིས་སྤོས་
ནས་ འགྲོ་ མཁན་ མི་ ཤིན་ ཏུ་ མང༌། འཕྲུལ་ འཁོར་ གྱི་ སྐད་ སྒྲ་ དང་།
མིའི་སྐད་སྒྲ་བསྡོམས་ཏེ་འུང་འུང་ཞེས་པའི་འུར་སྒྲ་ཞིག་ས་དང་གནམ་གྱི་
བར་དུ་ཁེངས་ནས་དབེན་པའི་ཁུལ་ནས་ཡོང་བའི་མི་དེ་དག་རེ་ཞིག་ཐམ་
མེ་ཐོམ་མེར་གྱུར། ཁོ་ཚོ་སྡོད་པའི་རྟ་སྒ་རིལ་དེ་གཡས་གཡོན་རླངས་
འཁོར་མང་པོ་ཞིག་དང་མཉམ་དུ་ལམ་གསུམ་མདོ་ཁ་ཞིག་ཏུ་བཀག་སོང་།
ཟླ་ཕུན་ཡ་མཚན་སྐྱེས་ཏེ་ལམ་དཀྱིལ་དུ་སྟེགས་བུ་ཞིག་ཡོད་པ་དེའི་ཕྱོགས་
སུ་བལྟས་པས་སྟེགས་བུའི་སྟེང་དུ་མི་གཟུགས་སྟོབས་ཆེན་པོ་ཞིག་ལངས་
ནས་ཡོད་པ་ཁོའི་མགོ་ལ་ལ་ཐོད་དམར་པོ་དཀྲིས། ་ལུས་ལ་ སྟོད་ཐུང་
གོས་ཐུང་ས་མདོག་སྨྲས་ཏེ་ཕར་བལྟས་ན་དམག་དཔོན་ཞིག་དང་འདྲ་བ་
ཁོས་ལག་པ་བརྐྱངས་བསྐུམ་བྱས་པའི་བརྡ་ལ་བརྟེན་ནས་ལམ་སྟེང་གི་
འགྲུལ་བཞུད་འཁོར་ལོ་བརྒྱ་ཕྲག་མང་པོ་འགྲོ་སྡོད་བྱེད་ཀྱི་ཡོད་པ་མཐོང་།
ལམ་གསུམ་མདོ་ཁ་ནས་མུ་མཐུད་བསྐྱོད་དེ་ཡུན་རིང་པོ་རང་མ་སོང་བར་
རྟ་སྒ་རིལ་དེ་ཁང་པ་ཐོག་རྩེགས་ཅན་ཞིག་གི་མདུན་དུ་བཀག | སྐད་
259



བསྒྱུར་སྒ་རིལ་ནས་བབས་ཏེ་ཐོག་བརྩེགས་ཅན་གྱི་ཁང་པའི་ནང་དུ་འཛུལ་
སོང་། སྐུ་ངོ་དང་ལྕམ་སྐུ་ཞབས་གཉིས་སྒྲ་རིལ་ནང་དུ་བཞུགས་ནས་
ལམ་གཡས་གཡོན་ལ་གཟིགས་བཞིན་གཉིས་ཀའི་བཞིན་རས་ནས་རྔུལ་ཆུ་
ཕུམ་ཕྲུམ་བྱས་ཀྱང་དེ་ཕྱིས་རྒྱུའང་བརྗེད། འགྲོ་ལམ་གཡས་གཡོན་མིས་
སྒ་རིལ་ནང་དུ་བཞུགས་པའི་མི་ལ་འགྲོ་ཞོར་དུ་ལྟ་གིན་ཕན་ཚུན་གླེང་མོལ་
བྱས། དེའི་སྐབས་སུ་སྐད་བསྒྱུར་སྒོ་ནས་མར་དོན་ཏེ་ཚང་མ་འཁོར་ལོ་
ནས་བབས་བཅུག ཁོས་སྐུ་ངོ་དང་ལྕམ་སྐུ་ཞབས་གཉིས་ཀྱི་སྣེ་དྲངས་ཏེ་
ཁང་པའི་སྦུག་ཏུ་འཛུལ། གཡོག་པོ་ཚོས་སྒམ་དང་མལ་ཆས་ལ་སོགས་ཅི་
ལག་རྣམས་སྒལ་པར་ཁུར་ཏེ་དེའི་རྗེས་སུ་འབྲངས། ཟླ་ཕུན་གྱིས་ཁང་
པའི་ནང་ཅ་ལག་བཞག་མ་ཐག་ལམ་སེང་སྐུ་ངོའི་བཞུགས་ཁང་དུ་བསྐྱོད་
དེ་བཞུགས་ས་གྲ་སྒྲིག་བྱས་པ་དང་། ཆབ་བཀྱག་སྐུ་ངོ་ཡིས་གཞི་ནས་ཚ་
བ་ཆེན་པོ་ཡོད་པ་ཚོར་ཏེ་ན་བཟའ་ཕུད་པ་དང༌། ཟླ་ཕུན་གྱིས་ཞལ་ཅོར་
སྐུ་ ངོའི་ ཕྱག་ལ་ ཕུལ། སྐུ་ངོ་ ཡིས་ བཞིན་རས་ ཕྱིས་ བཞིན་དུ་ “འ་ཙི།
ལུང་པ་འདིའི་ཚ་བ་ལ་ཨང་”ཞེས་གསུངས་པས་ཟླ་ཕུན་གྱིས་“དགོང་མོ་མ་
གཟིམ་གོང་ སྐུ་གཟུགས་བཀྲུས་གནང་ན་མ་གཏོགས་མཚན་གང་གཟིམ་
ཁུག་གི་མ་རེད་” ཅེས་ཞུས་པས་སྐུ་ངོ་ཡིས་“ ཟླ་ ཕུན་ད་ཁྱོད་ངལ་ གསོ་
རྒྱོབས་ཤོག་”ཅེས་གསུངས་པ་དང་ཟླ་ཕུན་སྐུ་ངོ་ཡི་བཞུགས་ཁང་ནས་ཕྱིར་
དོན་སྐབས་སྒོ་འགྲམ་དུ་སྐད་བསྒྱུར་ཡར་འཛུལ་ཡོང་བ་དང་ཁ་ཐུག་འཁེལ།
སྐད་བསྒྱུར་གྱིས་ཟླ་ ཕུན་ལ་ལྟ་ཙམ་ཡང་མ་བྱས་པར་ ཤར་ རེར་སྐུ་ངོའི་
བཞུགས་ཁང་གི་སྒོའི་ནང་དུ་འཛུལ། དགོང་མོའི་ཞལ་ལག་མཚམས་སུ་
མགྲོན་ཁང་ནས་མགྲོན་པོ་སོ་སོའི་སྡོད་ཁང་དུ་ཟ་མ་བསྐྱལ། ས་རྦད་དེ་
རུབ་པའི་མཚམས་སུ་ སྐད་བསྒྱུར་གྱིས་སྣེ་ཁྲིད་དེ་དཔོན་གཡོག་ཚོ་ཁྲོམ་
གཟིགས་ ལ་ ཕེབས། ཁྲོམ་ རའི་ ནང་ འདུ་ འཛོམས་ ཤིན་ ཏུ་ ཆེ་ ཞིང༌།
ཚོང་ཁང་སོ་སོའི་ནང་གློག་འོད་ཚོན་སྣ་མི་གཅིག་སྣ་ཚོགས་ནས་འོད་ཁྲ་
260



ཆེམ་ཆེམ་འཚེར། གཞུང་ལམ་གཡས་གཡོན་དུ་ལྕགས་ཀྱི་ཀ་བ་རིང་པོ་
གྲལ་སྒྲིག་ནས་བླངས་ཡོད་པ་དེ་ཚོའི་སྟེང་དུ་ཤེལ་གྱི་གོང་བུ་བཀལ་བ་དེ་
དག་ལས་འོད་ཤིན་ཏུ་གསལ་བ་ཞིག་འཚེར་ཏེ་རྒྱུ་ལམ་སྟེང་དུ་ཉིན་མོ་དང་
ཁྱད་མེད་པར་ཁྲི་ལྷམ་མེར་གྱུར། ཤིན་ཏུ་མཐོ་བའི་ཐོག་ཁང་གི་རྩེ་མོའི་
ངོས་ལ་དཀར་དམར་ཁྲ་གསུམ་གྱི་འོད་སྣང་ཆེམ་ཆེམ་འཕྲོ་བ་ལས་ཅ་ལག་
གི་དབྱིབས་དང༌། ཡི་གེའི་གཟུགས་ གསལ་བར་བྱས། ཕྱོགས་ཀུན་
ནས་རྒྱ་གར་གྱི་གླུ་དབྱངས་བར་མི་ཆད་པ་བཏང་། དཔོན་གཡོག་ཚོ་
ཁྲོམ་རའི་ངོ་མཚར་ལ་ཧ་ལས་ནས་གཡས་ལྟ་གཡོན་ལྟ་བྱེད་བཞིན་དུ་ཚོང་།
ཁང་རེ་རེ་བཞིན་བསྐོར། ཟླ་ཕུན་ནི་ཁོ་ཚོའི་རྗེས་སུ་བསྐྱོད་ནས་སྣང་
བར་ལུས་པོ་ནི་མེ་འཁོར་ནང་དུ་བསྡད་པ་ནང༌བཞིན་ ཡམ་ཡོམ་བྱེད།
རྣ་བར་འུར་སྒྲ་ཞིག་རྫོགས་རྒྱུ་མེད་པ་ཐོས། ཁོའི་སེམས་ལ་ད་ལྟ་རང་
གཉིད་ཐེངས་གཅིག་ཉལ་རྒྱུ་བྱུང་ན་དགའ་བ་ལ་བསམ་ན་ཡང་སྐུ་ངོ་ཡི་
རྗེས་སུ་མ་བཅར་ན་འགྲིག་ཐབས་མེད་པས་ཁོས་མགོ་བོ་སྤྲུག་ཙམ་བྱས་ཏེ་
རིག་པ་དྭངས་ཐབས་བྱས་པ་དང་། གོམ་སྟབས་ཇེ་མགྱོགས་སུ་བཏང་
ནས་སྐུ་ངོ་ཡི་རྗེས་སུ་འབྲངས། །
སང་ཉིན་སྔ་དྲོའི་ཞལ་ལག་གྲུབ་རྗེས་སྐད་བསྒྱུར་གྱིས་ལམ་སྣེ་ཁྲིད་
དེ་སྐུ་ངོ་དང་ལྕམ་སྐུ་ཞབས། ཟླ་ཕུན་དང་གཡོག་པོ་གཅིག་བཅས་མི་
བཞི་པོ་འཁོར་ལོའི་ནང་བཞུགས་ཏེ་གྲོང་ཁྱེར་ཀ་ལ་ཀ་ཏའི་ཁྲོམ་ཆེན་སྦ་ར་
སྦ་ཛར་དང་། རྡ་རམ་ཏ་ལ། ཅི་ནའི་པ་ར་སོགས་དང༌། ཁང་ཆེན་
ཁྲོམས་ར་ནིའུ་མར་ཁེ་སྦི། ཅན་དི་སྦ་ཛར་ སོགས་ལ་ཅ་ལག་ ཉོ་བར་
ཕེབས། སྐུ་ངོ་ཀ་ལ་ཀ་ཏར་བཞུགས་རིང་ཉིན་ལྟར་ཁྲོམ་ལ་ཕེབས་ཏེ་
དགོས་མཁོ་ ཅ་ལག་སྒམ་བཅུ་གྲངས་དང་། – སྤུན་དོག་དོ་པོ་ཉི་ ཤུ་ ལྷག་
ཙམ་གཟིགས་ པ་དེ་དག་ཟླ་ཕུན་གྱིས་འགན་ཁུར་ཏེ་ གནམ་གྲུ་ཐང་ལ་
དབོར་ཏེ་མཁའ་ཐོག་ནས་ཀ་སྦུག་ཏུ་བཏང་། ཁོས་ཅ་ལག་ཆ་ཚང་་
261



བཏང་ཟིན་ནས་འཛིན་ཤོག་རྣམས་ལག་ཏུ་ཁུར་ཏེ་སྐུ་ངོའི་བཞུགས་ཁང་དུ་
ཕྱིན་ནས་སྙན་སེང་ཞིབ་པར་ཞུས་པས་སྐུ་ངོ་དགྱེས་ཚོར་ཆེན་པོས་“འགྲིག་
གཱ། ཁྱོད་འཇོན་པོ་བྱུང༌། ཅ་ལག་མཁའ་ཐོག་ནས་བཏང་ཙང་ཕལ་
ཆེར་གནངས་བཞེས་ཀ་སྦུག་ལ་འབྱོར་གྱི་ཡོད་ཀྱི་རེད་པཱ”ཞེས་གསུངས་ཏེ་
ཟླ་ཕུན་གྱི་གདོང་ལ་གཟིགས། ཟླ་ཕུན་ལྕེ་བསྣར་ཙམ་བྱས་ཏེ་“ བཀའ་
ཕེབས་བཞིན་”ཞེས་ཞུས། སྐུ་ངོ་ཡིས་“ད་བྱས་ན་ཀ་སྦུག་ནས་དོ་པོ་རྩིས་
ལེན་རྒྱུ་དང༌། དེ་ནས་ཕག་རིར་བདལ་གཏོང་བྱེད་མཁན་མི་གཅིག་འགྲོ་
དགོས་བྱེད་ཀྱི་རེད། ད་ང་ཚོ་སང་ཉིན་ནས་ཁྲོམ་ལ་འགྲོ་དགོས་མེད།
བྱས་ཙང་ སང་ཉིན་ལྷ་མོ་ཀ་ལི་མ་མཇལ་རྒྱུ་དང་། གཅན་གཟན་གླིང་
ཁར་འགྲོ་ཡི་ཡིན། གནངས་ཉིན་འཇའ་དུའུ་ཁ་ན་དང༌། རྟ་རྒྱུགས་
བལྟ་བར་འགྲོ་ཡི་ཡིན། ཟླ་ཕུན་ཁྱོད་དེ་ཚོ་ཚར་ནས་ལམ་སེང་ཐོན་ཞིག་”
ཅེས་གསུངས་པས་ཟླ་ཕུན་གྱི་རྣ་བར་རྨ་བྱས་དབྱར་རྔ་ཐོས་པ་ལྟ་བུའི་སྤྲོ་བ་
རབ་ཏུ་རྒྱས་ཏེ་གུས་ཞབས་ཆེན་པོས་“སྐུ་ངོ་ཆེན་པོའི་སྐུ་ཆས་ཀ་སྦུག་ལ་
འབྱོར་ཏེ་རྩིས་ལེན་མཁན་མེད་ན་དཔེ་བསགས་ཀྱི་རེད། བདག་འདི་
གར་བག་ཡངས་ལ་མགོ་འཁོར་ན་ག་ནས་འགྲིག བདག་སང་ཉིན་རང་
ཀ་སྦུག་ཕྱོགས་ལ་ཐོན་ཆོག་པ་ཅིག་”ཅེས་བཤད་པས་སྐད་བསྒྱུར་གྱིས་དེའི་
ཟུར་ནས་“དོ་རྩིས་ལམ་སེང་ལེན་མ་ཐུབ་ན་ཡང་སྐྱོན་མེད། ཀ་སྦུག་ཏུ་
ཆེད་མངགས་བདག་གཉེར་བྱེད་མཁན་ཡོད་” ཅེས་བཤད་པས་ ཟླ་ ཕུན་
གྱིས་ལམ་སེང་སྐུ་ངོའི་ཞལ་རས་ཕྱོགས་ལ་ཁ་གཏད་དེ་ སྐུ་ངོ་མཆོག་གིས་
སྔ་བར་ཕྱི་གསུམ་བདག་ལ་ཐུགས་བརྩེ་བ་ཆེན་པོས་བསྐྱངས་པ་ལ་དྲིན་
ལན་འཇལ་རྒྱུ་ག་དུས་ཡོང་སྙམ་པའི་ལྷག་བསམ་རྨ་མེད་ཅིག་བདག་ལ་
ཡོད་དང་ཡོད་མུས་ཡིན། ད་རེས་གནས་ཚུལ་དེ་འདྲ་ཞིག་ལ་ཐུག་དུས་
བདག་ཀ་ལ་ཀ་ཏར་བསྡད་དེ་ཁྲ་ཁྲ་སིལ་སིལ་གྱི་ལྟད་མོའི་ལོངས་སྤྱོད་ཀྱི་གོ་
སྐབས་ཐོབ་ནའང་སེམས་པའི་ནང་དུ་སྡོད་པའི་གནས་མི་འདུག དེ་
262



འདྲ་སོང་ཙང་བདག་སང་ཉིན་རང་ཀ་སྦུག་ཕྱོགས་ལ་ཐོན་རྒྱུའི་བཀའ་
འཁྲོལ་ ཡོད་པ་ཞུ་”ཞེས་ཞུ་བ་ནན་གྱིས་འཕུལ་བས་སྐུ་ངོ་ ཡིས་ ལྕམ་ སྐུ་
ཞབས་དང༌། སྐད་བསྒྱུར་གྱི་ཕྱོགས་ལ་གཟིགས་ཙམ་གནང་སྟེ་ཐུགས་
མགུ་པོ་བྱུང་བའི་རྣམ་འགྱུར་སྟོན་བཞིན་དུ་“ ཡོང་དཱ། ད་བྱས་ན་ཁྱོད་
འདིར་ཨུ་ཚུགས་བྱས་ཏེ་ཉར་གྱི་མིན། སང་ཉིན་རང་ཐོན་ཞིག་” ཅེས་
གསུངས་པ་དང་ཟླ་ཕུན་གྱི་ཕྱག་འབུལ་ཞུས་ཏེ་ཁ་ནས་“བཀའ་དྲིན་ཆེ་”
ཞེས་བསྟུད་མར་ལན་གསུམ་ཞུས། སྐུ་ངོ་ཡིས་བཞད་མོ་ཆེན་པོ་ཤོར་བ་
དང་སྦྲགས་“ དྲེལ་པ་ཡག་པོ་འདི་འདྲ་བཙོན་ཁང་ནང་བཞག་ན་དངོས་
གནས་ཕངས་པོ་རེད་” ཅེས་གསུངས་ཏེ་ལྕམ་སྐུ་ཞབས་ལ་གཟིགས་ཙམ་
གནང༌། ལྕམ་སྐུ་ཞབས་ཀྱིས་སྐུ་ངོ་ཡི་བཀའ་མོལ་དེ་ལ་མོས་མཐུན་ཡོད་
པའི་རྣམ་འགྱུར་བསྟན། སྐད་བསྒྱུར་གྱིས་“སྐུ་ངོ་མཆོག་ལ་ཞུ་རྒྱུ། དོ་
དགོང་ངས་ཁོ་ལ་ལམ་རོགས་ཡག་པོ་ཞིག་བཙལ་ཆོག་”ཅེས་བཤད། སྐུ་
ངོ༌ ཡིས་ སཾ ཡག་པོ་འདུག དེ་འདྲ་བྱུང་ན་ཡག་པོ་ཞེ་དྲགས་ཡོང་བ་་་་
འདུག་”ཅེས་གསུངས་པ་དང༌། ཟླ་ཕུན་གྱིས་ཡར་ལངས་ཏེ་སྐུ་ངོ་ལ་ཐོན་
ཕྱག་ཞུས། ཟླ་ཕུན་ཁ་བསྐོར་ཏེ་སྒོའི་འགྲམ་དུ་སླེབས་པ་དང་སྐུ་ངོ་ཡིས་
“ཝ་ཡེ། ཨ་ལད་སྒུག་དང༌། ངས་ཁྱོད་ལ་མངགས་ཆ་བྱ་རྒྱུ་ཡོད་”ཅེས་
གསུངས་པས་ཟླ་ཕུན་མགྱོགས་པོ་ཡར་ཁ་བསྐོར་ཏེ་སྐུ་ངོ་ཡི་ཕྱོགས་སུ་ཕྱིན།
སྐུ་ངོ་ ཡིས་ “ ད་རེས་ ཉོས་ པའི་ ཅ་ལག་ ཚང་ མ་ མ་ གནས་ མཐོ་བ་ དང༌།
ཆག་སྐྱོན་ཤོར་བདེ་པོ་ཤ་སྟག་རེད། བྱས་ཙང་ལམ་བར་དུ་དོ་པོ་ཡར་
བཀལ་མར་ཕབ་བྱེད་དུས་ཡིད་གཟབ་བྱེད་དགོས། ཕག་རི་ནས་ང་རང་
ཚོའི་དྲེལ་ལ་མ་གཏོགས་གཞན་ལ་བདལ་གླར་མ་གཏོང་། ཤེས་སོང་
ངམ་”ཞེས་བཀའ་གནང་བས་ཟླ་ཕུན་གྱིས་ “སྐུ་ངོ་ཡིས་བཀའ་གནང་བ་
ནང་བཞིན་སྐུ་ཆས་ལ་སྐྱོན་ཆག་སྤུ་ཙམ་མེད་པར་བདག་གིས་ ལྷ་ སར་་་
བསྐྱལ་ཆོག”ཅེས་བཤད་དེ་སྐུ་ངོ་ཡི་བཞུགས་ཁང་ནས་ཕྱིར་ཐོན།
263



སང་ཉིན་ཞོགས་པ་ཟླ་ཕུན་སྔ་པོ་ནས་ལངས་ཏེ་ ཉལ་ཆས་འགྲིལ།
ཅ་ལག་ཙག་ཙིག་རྣམས་ ཁུག་མའི་ནང་བླུགས་ ཏེ་ ཐོན་ གྲ་ ཆ་ ཚང་ སྒྲིག
དེའི་སྐབས་སུ་སྐད་བསྒྱུར་ཟླ་ཕུན་སར་ཡོང་ནས་“ངས་སྤོན་དོར་ལམ་པཱ་
ནས་འགྲོ་མཁན་མི་ཁ་ ཤས་འདུག་པ་དེ་ཚོར་ཡག་པོ་མངགས་ཡོད་” ཅེས་
བཤད་པ་དང༌། ཟླ་ཕུན་གྱི་ཁུག་མ་འཁྱེར་རོགས་བྱས། ཟླ་ཕུན་གྱིས་
མལ་ཆས་རྒྱབ་ཏུ་ཁུར་ཏེ་སྡོད་ཁང་ནས་ཐོན། ལམ་ སྟེང་དུ་འབྱོར་པ་
དང་དེར་རི་ཤོག་འཁོར་ལོ་གཅིག་སྒུག་ནས་ཡོད་པ་དེའི་ནང་ཁོ་གཉིས་
འཛུལ་ནས་རྒྱ་ལམ་ཐོག་ཤར་རེར་བསྐྱོད་དེ་ཁང་ཆེན་ཞིག་ གི་ སྒོ་ཚར་་་
བབས། ཟླ་ཕུན་སྒོ་འགྲམ་དུ་སྒུག་ནས་བསྡད། སྐད་བསྒྱུར་ཁང་ཆེན་
གྱི་སྒོ་རུ་འཛུལ། ཟླ་ཕུན་གྱིས་རྒྱ་ལམ་ཕྱོགས་སུ་བལྟས་ནས་བསྡད་པས་
རྒྱ་ལམ་ཕ་རོལ་དུ་ཐང་ཆེན་ཞིག་ཡོད་པ་དེའི་ས་མཁྲེགས་སྟེང་དུ་གྱོན་གོས་
ཧྲལ་ཧྲུལ་དུ་གྱུར་པའི་སྤྲང་པོ་ཁྱུ་གཅིག་མིག་འཕུར་གྱིན་འཕུར་གྱིན་ཡར་
ལངས་པ་དེ་ཚོ་མཐོང་། | སྤྲང་པོ་དེ་ཚོ་སྐྱེ་རགས་འཆིང་བཞིན་པའི་་༌་
སྐབས་སུ་རྒྱང་ཐག་རིང་པོ་རང་མིན་པའི་ས་ནས་དམག་ཆས་ལྟ་བུ་གྱོན་
པའི་མི་གཟུགས་སྟོབས་ཆེན་པོ་ཞིག་གིས་ལག་ཏུ་དབྱུག་པ་ཐོགས་ཏེ་སྤྲང་
ཁྱུའི་ཕྱོགས་སུ་ཡོང་། སྤྲང་པོ་ཚོས་མི་དེ་མཐོང་བ་དང་བྱིའུའི་ཚོགས་སུ་
རྡོ་འཕངས་པ་ལྟར་སྤུང་ཁྱུ་དེ་དག་ཡུད་ཙམ་ཞིག་ལ་ཁ་འཐོར། ཡ་ང་
བའི་ཚུལ་དེ་མཐོང་བ་དང་ཟླ་ཕུན་གྱི་ཡིད་མོག་པོར་གྱུར་ཏེ་ཁྲ་ཁྲ་སིལ་སིལ་
གྱི་འཇིག་རྟེན་དེའི་སྟེང་དུ་སྡུག་བསྔལ་གྱི་ཁུང་བུར་ཚུད་པའི་སྐྱེ་བོ་ཐ་མལ་
པ་དེ་འདྲར་མཐོང་རྒྱུ་ཡོད། ཨ་ཙི་སྙིང་རེ་རྗེ་སྙམ་བཞིན་དུ་དབུགས་
རིང་ཞིག་རང་དབང་མེད་པར་ཤོར། ཁོས་ཁ་ཚུར་གཅུས་ཏེ་ཁང་ཆེན་གྱི་
སྒོ་ལ་བལྟས་པས་སྐད་བསྒྱུར་ད་དུང་ཡོང་མཁན་མེད།	| མལ་ཆས་དང་
ཁུར་པོ་ལམ་ཟུར་དུ་བཞག་མལ་ཆས་སྒང་ལ་རྐུབ་བཙུགས་ནས་སྐྱར་དུ་
ཕར་ཕྱོགས་ཀྱི་ཚོང་ཁང་ཕྱོགས་སུ་བལྟས་ནས་བསྡད་པའི་སྐབས་སུ་རྒྱབ་
264



ཕྱོགས་ནས་མི་ཁ་ཤས་སྐད་ཆ་ཤོད་པའི་སྒྲ་རྣ་བར་ཐོས་ཏེ་ཁ་རྒྱབ་ལ་ཕྱོགས་
ཏེ་ཕར་བལྟ་དུས་སྐད་བསྒྱུར་དང་བོད་རིགས་མི་གཉིས་ཁང་ཆེན་ནས་དོན་
ཏེ་ཚུར་ཡོང་བ་མཐོང་། ཟླ་ཕུན་ལམ་སེང་ཡར་ལངས། སྐད་བསྒྱུར་
གྱིས་བོད་རིགས་མི་གཉིས་པོར་“གཞོན་པ་ཁོང་ཧིན་སྐད་ཤེས་ཀྱི་མ་རེད།
ཁྱེད་གཉིས་ཀྱིས་ཀ་སྦུག་བར་ཡག་པོ་བྱས་འཁྲིད་རོགས་”ཞེས་བཤད་པར་
བོད་རིགས་མི་གཉིས་པོས་ཟླ་ཕུན་ལ་ལྟ་ཙམ་བྱས་ཏེ་“སྣང་དག་མི་དགོས་”
ཞེས་བཤད། ཁོ་ཚོ་གསུམ་ པོ་བདལ་གཏོང་རླངས་འཁོར་ཞིག་ནང་་་་
འཛུལ་ཏེ་ཧབ་རའི་མེ་འཁོར་བབས་ཚུགས་ཕྱོགས་སུ་བསྐྱོད། བབས་
ཚུགས་ སུ་སླེབས་པ་དང་བོད་རིགས་མི་ གཟུགས་པོ་རིང་བ་དེས་ལག་་་་
འདོགས་ཆུ་ཚོད་ལ་ལྟ་ཙམ་བྱས་ཏེ་ “ ད་དུང་ཆུ་ཚོད་གཅིག་སྒུག་དགོས་
བྱེད་པ་འདུག་”ཅེས་བཤད་པས་བོད་རིགས་མི་གཟུགས་ཆུང་བ་དེས་“ད་
བྱས་ན་ལྟོ་ཆས་ཟ་བར་འགྲོ་”ཞེས་བཤད། བོད་རིགས་མི་གཟུགས་རིང་
བ་དེས་ཟླ་ ཕུན་ལ། “ གཞོན་པ། འགྲོ། ལྟོ་ ཟ་བར་འགྲོ་” ཞེས་་་་་
བཤད་པས་ཟླ་ཕུན་གྱིས་ཁུར་པོ་རྒྱབ་ཏུ་ཁུར་ཏེ་ཁོ་གཉིས་མཉམ་དུ་ཟ་ཁང་
ཞིག་ནང་འཛུལ། དེར་ལྟོ་ཆས་སྟབས་བདེ་ཞིག་བཟས་ནས་ཁོང་གསུམ་
པོ་སྐྱར་དུ་བབས་ཚུགས་ཕྱོགས་ཕྱིན། ཁོང་གསུམ་པོ་ལྕགས་ལམ་ཟུར་དུ་
ལངས་ནས་བསྡད། མེ་འཁོར་ལྕགས་ལམ་ནི་སྦྲུལ་རིང་པོ་ཁ་ཤས་ས་སྟེང་
དུ་ནར་རེར་ཉལ་ནས་ཡོད་པ་དང་འདྲ། ཁོ་ཚོའི་མདུན་ནས་རྩིས་པའི་
ལྕགས་ལམ་ཨང་བཞི་པའི་སྟེང་དུ་མེ་འཁོར་གཅིག་ཁ་བཀག་ནས་བསྡད་
ཡོད། ཟླ་ཕུན་གྱིས་དེར་ཞིབ་པར་བལྟས་པས་མེ་འཁོར་མགོའི་སྟེང་དུ་
ཁུང་སྦོམ་པོ་ཞིག་བསླངས་ཡོད་པ་དེ་ནས་དུ་བ་གནམ་ལ་འཕྱུར།། དུ་
ཁུང་འོག་གི་ཁང་ཆུང་ནང་གྱོན་པ་དང་ངོ་གདོང་ཚང་མ་སོལ་བའི་མདོག་
ལྟ་བུ་ཡིན་པའི་མི་ཞིག་གིས་ལག་ཏུ་སྦུག་མ་ཐོགས་ཏེ་སོལ་ནག་གཞོགས་
གཅིག་ཏུ་སྤུངས་བཞིན་ཡོད། དེའི་རྗེས་སུ་ལྕགས་ཀྱི་ཁང་པ་སྒོ་དང་སྒེའུ་
265



ཁུང་ལྡན་པ་གཅིག་མཇུག་གཅིག་གིས་མཐུད་དེ་རིང་པོར་ནར་ནས་འདུག
ཟླ་ཕུན་གྱིས་མེ་འཁོར་ལ་ལྟ་གིན་སེམས་ནང་ངས་མི་ཚེ་གཅིག་རིང་དབོར་
བའི་ཅ་ལག་ཡོད་ཚད་རུབ་རུབ་བཟོས་ན་ཡང་མེ་འཁོར་གྱིས་དབོར་ཐེངས་
གཅིག་གི་ཕྱེད་ཀའི་ཕྱེད་ཀ་ལ་ཡང་འགྲན་ཐུབ་པ་མི་འདུག་སྙམ་སྟེ་འཁོར་
ལོ་རླབས་ཆེན་དེར་ལྟ་གིན་ལྟ་གིན་ཧ་ལས། དེའི་སྐབས་སུ་རྒྱང་རིང་
ནས་དུ་བ་འཕྱུར་བ་དང་སྦྲགས་སྐད་སྒྲ་ཆེན་པོ་ཞིག་བསྒྲགས་བྱུང་བས་
བོད་རིགས་ལམ་རོགས་གཉིས་པོས་“ཝ་ཡེ། གཞོན་པ། ད་མེ་འཁོར་
ཡོང་གི་འདུག་”ཅེས་བཤད་པ་དང་ཆབས་ཅིག་ཁུར་པོ་རྒྱབ་ཏུ་ཁུར། ཁོ་
ཚོ་གསུམ་འཚང་ཁ་བརྒྱབ་སྟེ་མེ་འཁོར་ནང་འཛུལ་ནས་ཉིན་དགུང་་་་
མཚམས་སུ་ཤི་རི་གུ་རིར་འབྱོར། དེ་ནས་མར་བབས་ཏེ་རླངས་འཁོར།
ཞིག་གླས་ནས་ཤར་རེར་ཀ་སྦུག་ཏུ་བསྐྱོད། ཆུ་ཚོད་གཉིས་ཙམ་སོང་རྗེས་
ཀ་ལོན་སྦུག་ལ་འབྱོར། ཟླ་ཕུན་གྱིས་བོད་རིགས་ལམ་རོགས་གཉིས་པོར་
ཐུགས་རྗེ་ལེགས་འབུལ་མཚོན་བྱེད་ཟ་ཁང་ཞིག་ལ་འཁྲིད་ནས་ ཁ་ལག་
སྟབས་བདེ་ཞིག་བཏང་། ཁོ་ཚོ་གསུམ་པོ་དེ་ནས་ཁ་བྲལ། ཟླ་ ཕུན་
གནས་ཚང་དུ་མ་སོང་བར་ཤར་རེར་དོ་པོ་རྩིས་ལེན་སར་ཕྱིན་པས་དོ་པོ་ཁ་
ས་ཀ་སྦུག་ ཏུ་འབྱོར་བ་ད་ག་རེད། ཁོས་དོ་པོ་ཚུར་རྩིས་བླངས་ཏེ་སྒམ་
དོར་སྐྱར་དུ་རྒྱུན་བུ་བརྒྱབ་སྟེ་བདལ་ གླ་གླས། ་སང་ཞོགས་སྔ་པོ་ནས་
བདལ་གཏོང་སེམས་ཅན་དང་མཉམ་དུ་ཟླ་ཕུན་ཕག་རིར་ཐོན། |
| ཟླ་ཕུན་ཕག་རིར་འབྱོར་བ་དང་ཤར་རེར་རྫོང་ནུབ་ཏུ་བསྐྱོད་དེ་དོ་
པོ་རྣམས་དོས་ཁང་དུ་བཅུག་ནས་གསོལ་ཐབ་ཏུ་སོང་སྟེ་ལྟོ་ཆས་བཟས་པ་
དང་མར་གཡོག་བློ་བཟང་ལ་རྫོང་གི་དྲེལ་པ་ལྷ་སར་ག་དུས་ཐོན་མིན་སྐད་
ཆ་དྲིས་པས་བློ་བཟང་གིས་“ ཕག་རི་ནས་ཐོན་ཏེ་ཉི་མ་གཉིས་ལས་ཕྱིན་མ་
སོང་”ཞེས་ལན་བཏབ། བློ་བཟང་གི་གཏམ་དེ་ཐོས་པ་དང་ཟླ་ཕུན་གྱི་ཁ་
ནས་མ་ཁཱ།”ཞེས་སྐད་ཆ་ཚིག་དེ་རང་དབང་མེད་པར་ཤོར། ཟླ་ ཕུན་
266



གྱིས་ཁོག་རྩིས་རྒྱག་དུས་དྲེལ་པ་ཕག་རིར་ཚུར་འཁོར་བར་མ་མཐར་ཡང་
ཉིན་ཉི་ཤུ་རྩ་གྲངས་སྒུག་སྡོད་བྱེད་དགོས་འདུག་པ་ཤེས་ཏེ་དབུགས་རིང་
ཞིག་ཤོར། ཟླ་ཕུན་རྫོང་ནུབ་ཀྱི་ཤོད་ཁང་དུ་ཕྱིན་ནས་ས་ཁྲིའི་སྟེང་དུ་
མལ་ཆས་ཕབ་སྟེ་དེ་མར་རྐུབ་བཙུགས་ནས་བསམ་བློ་གཏོང་བཞིན་པའི་
སྐབས་སུ་ཨ་མ་དང༌། ཨ་ཞང་ལགས་གཅུང་མོ་བཅས་ཀྱི་ངོ་གདོང་ཡིད་
ལ་འཁོར་ཏེ་སང་ཉིན་རང་གངས་རོར་འགྲོ་སྙམ་པའི་བསམ་བློ་འཁོར་ཡང་
འགྲོ་མ་ཕོད་པར་མཐར་ཁང་དམར་ལ་ཡི་གེ་ཞིག་བཏང་སྟེ་ཁང་དམར་
བརྒྱུད་ཨ་མར་རང་ཉིད་ཕག་རིར་འབྱོར་ཡོད་པ་དང་རིང་མིན་གངས་རོར་
ལོག་རྒྱུའི་སྐོར་ལན་བསྐུར་རྒྱུར་ཐག་བཅད། ལུས་པོ་གྲང་ཤུར་ཤུར་བྱས་
པའི་ཚོར་སྣང་ཞིག་བྱུང་བས་མགོ་བོ་ཡར་བཀྱག་ཏེ་ཁྲ་ཁུང་ཕྱོགས་སུ་ལྟ་
དུས་མུན་པ་རུབ་གྲབས་ཡོད་པ་ཤེས་ཏེ་ཡར་ལངས་ནས་མལ་ཆས་བཟོས་
ཏེ་ལམ་སེང་ཉལ། སྔས་འགོའི་སྟེང་མགོ་བོ་བཞག་ནས་ཡུད་ཙམ་མ་སོང་
བར་གཉིད་ཁུག ཟླ་ཕུན་ལས་ཀ་གང་ཡང་མེད་པར་ཉིན་ཉི་ཤུ་རྩ་གསུམ་
ཏག་ཏག་ཕག་རིར་སྡོད་དགོས་བྱུང༌། ཁོའི་བསམ་བློའི་ནང་ཉིན་ཉི་ཤུ་
རྩ་གསུམ་དེ་ནི་ལོ་བསྐྱལ་བའི་འདུ་ཤེས་ལྟ་བུ་བྱུང་སྟེ་དེའི་རིང་མཚན་མོའི་
རྨི་ལམ་ནང་ཨ་མ་ཐེངས་ཁ་ཤས་རྨིས། །
བཅུ་གཅིག་པ།
ཨ་མ་ལྷ་སར་མཆོད་མཇལ་དུ་འཁྲིད་པ། །
ཉིན་ཞིག་རྫོང་ནུབ་ཀྱི་སྒོ་རའི་ནང་དྲེལ་གྱི་དྲིལ་སྒྲ་ཐོས་བྱུང་བས་ཟླ་
ཕུན་གྱི་ཡིད་ལ་དགའ་བ་དཔག་ཏུ་མེད་པ་སྟེར། ཟླ་ཕུན་གྱིས་ལྷག་པ་
དང་ཚེ་རིང་མཉམ་དུ་དྲེལ་ལ་གཡོག་ཞིབ་ཚགས་པོ་བྱས་ཏེ་དགོང་མོ་ལྟོ་
ཆས་ཟ་བའི་སྐབས་སུ་ཁོང་གཉིས་ལ་ཕག་རིར་ཉིན་གཅིག་བསྡད་ནས་ལྷ་
267



སར་ཐོན་རྒྱུའི་གྲོས་འགོ་བཏོན་པ་ལ་ཁོ་གཉིས་ གཉིས་ཀས་མོས་མཐུན་
ཡོངས་སུ་བྱས། གཟིམ་ཤག་གི་སྐུ་སྐལ་དོ་པོ་དེ་དག་དྲེལ་ལ་བཀལ་རྗེས་
ད་དུང་ཁལ་རྒྱབ་བཅུ་བཞི་ལྷག་ཡོད་པ་དེ་དག་བདལ་གླུ་གླས་ནས་དྲེལ་པ་
གསུམ་པོ་ཉི་ཤར་མཚམས་སུ་ལྷ་སའི་ཕྱོགས་སུ་ཐོན། ཕག་རི་ནས་ཐོན་
ཏེ་ཉིན་གཉིས་སོང་བ་དང་གངས་རོར་འབྱོར། དྲེལ་གྱི་དྲིལ་སྒྲ་ལུང་ཁུག་
དེའི་ནང་གྲགས་མ་ཐག་ཕྲུ་གུ་མང་པོ་ཞིག་དྲེལ་གྱི་ཕྱོགས་སུ་རྒྱུགས་ཏེ་དྲེལ་
པ་གསུམ་པོའི་གདོང་བསུས་ནས་གྲོང་ཚོའི་ནང་དུ་འཛུལ། ཟླ་ཕུན་གྱིས་
ཕྲུ་གུ་དེ་ཚོའི་ངོ་གདོང་ལ་ལྟ་དུས་ངོ་ཤེས་པའི་ཕྲུ་གུ་གཅིག་ཀྱང་མ་རྙེད།
གྲོང་ཚོའི་ནང་དུ་འཛུལ་ཏེ་གཡས་གཡོན་ལ་བལྟས་པས་གངས་རོ་གྲོང་ཚོ་
ནི་སྔར་བཞིན་འགྱུར་བ་སྤུ་ཙམ་མེད་པའི་ སྣང་བ་བྱུང༌། གྲོང་ཚོར་་་་
འབྱོར་ཏེ་དོ་པོ་ཕབ། དྲེལ་གཡོག་རྒྱུགས་པའི་དྲེལ་པའི་འཆར་ཅན་གྱི་
ལས་ཀ་རྣམས་ཚར་དུས་ས་གཞི་མུན་པས་ཧ་ལམ་བསྒྲིབས་ཟིན། དྲེལ་པ་
གསུམ་ཀ་རང་རང་གི་ཁྱིམ་དུ་ལོག ཟླ་ཕུན་ཁྱིམ་གྱི་སྒོ་འཛུལ་ནས་སྦུག་
ལ་ལྟ་དུས་རྩིག་འགྲམ་དུ་ཆ་སྒམ་ གསར་པ་ཆ་གཅིག་སྒྲིགས་ ཡོད་པ་དེ་
མཐོང་། སྡུག་ནས་གཅུང་མོ་ཕན་ཐོགས་ཀྱིས་ཟླ་ཕུན་མཐོང་སྟེ་སྐད་ཆེན་
པོས་ “ ཨ་ཇོ་ཟླ་ཕུན་སླེབས་བྱུང་”ཞེས་བཤད་པ་དང་ཁང་པའི་སྦུག་གི་ཨ་
མ་དང་། ཨ་ཞང་ལགས་གཉིས་ཀྱིས་དུས་ཅིག་ཏུ་སྒོ་ཕྱོགས་སུ་བལྟས།
ཨ་མས་མདུན་དུ་ཡོང་སྟེ་ཟླ་ཕུན་གྱི་ལག་པ་ནས་འཇུས། ངོ་གདོང་ལ་
ཞིབ་པར་བལྟས་ནས་དགའ་ངུ་ཤོར། ཨ་ཞང་ལགས་ཀྱིས་ ཨོ་ལོ་སླེབས་
པ་ ཡག་ པོ་ བྱུང༌། མགྱོགས་ པོ་ ཡར་ ཤོག སྡོད་ དང་” ཞེས་ བཤད།
ཟླ་ཕུན་ཡར་འཛུལ་ནས་གདན་ཐོག་ ཏུ་བསྡད། གཅུང་མོས་ཕོར་པའི་
ནང་ཇ་བླུགས་བཞིན་“ད་གིན་ཁལ་དྲེལ་སླེབས་སོང་ཞེས་གྲོང་ཚོའི་ནང་ཕྲུ་
གུ་ཚོས་ཤོད་ཀྱི་འདུག བདག་གི་བསམ་པར་ཨ་ཇོ་ཡོད་ཀྱི་མ་རེད་བསམ་
སྟེ་སྐད་ཆ་དེ་ནང་མིར་བཤད་ཕོད་མ་བྱུང་”ཞེས་བཤད། ༡ :།
268



ཨ་ཞིང་ལགས་ཀྱིས་ཟླ་ཕུན་གྱི་ངོ་གདོང་ལ་ཞིབ་པར་གཟིགས་ཏེ“ཨོ་
ལོ་ཁྱིམ་དུ་མ་སླེབས་པར་ལོ་ཕྱེད་ཙམ་འགྲོ་ཡི་འདུག་གཱ”ཞེས་གསུངས་པ་
དང་ཨ་མས་ཟླ་ཕུན་གྱི་གཞོགས་སུ་བསྡད་དེ་“ཡུན་རིང་པོ་དེ་འདྲ་ཐུག་རྒྱུ་
མེད་དུས་ཨོ་ལོ་ལ་ཆག་སྒོ་འདྲ་བྱུང་བ་མིན་ནམ་སྙམ་སྟེ་མི་བསམ་དགུ་
བསམ་བསམ་བྱུང༌། ཡིན་ནའི་ཁང་དམར་ནས་ཨོ་ལོ་སྐུ་ངོའི་ཞབས་ཕྱིར་
རྒྱུ་གར་དུ་ཕྱིན་སོང་ཞེས་ལན་འབྱོར་བ་དང་བློ་ལྷོད་ཙམ་བྱུང་”ཞེས་ཤོད་
བཞིན་མིག་ཆུ་འཕྱིས། ཟླ་ ཕུན་གྱིས་ “ ཨོ་ལོ་ཆོས་དར་ ”ཞེས་པ་
བཤད་དེ་ཨ་ཞང་ལགས་ཀྱི་ཕྱོགས་སུ་བལྟས་པས་ ཨ་ཞང་ལགས་ཀྱིས་ “ ཨོ་
ལོ་གྲོ་མོར་ལྕམ་ཤིང་ཉོ་བར་ཕྱིན་སོང་། ད་སང་མ་སླེབས་ན་གནངས་
ཏན་ཏན་སླེབས་པ་ཡོད” ཅེས་བཤད། ཨ་མས་ ཨ་ཞང་ལགས་ཀྱི་སྐད་
ཆའི་མཇུག་མཐུད་དེ་ “ བདག་ཚོའི་ཁང་པའི་ གཞོགས་སུ་ཁང་པ་ཀ་ བ་
གཉིས་གསུམ་ཙམ་ཞིག་གསར་རྒྱག་བྱ་རྒྱུའི་བསམ་བློ་ཡོད” ཅེས་བཤད་
པས་ཟླ་ཕུན་དགའ་ཚོར་ཆེན་པོ་བྱུང་སྟེ་“ ཡག་པོ་བྱུང་བ་རེད། ཡག་པོ་
བྱུང་བ་རེད་” ཅེས་དགོད་འཚེར་འཚེར་ངང་བཤད། དེ་ནས་ཟླ་ ཕུན་
གྱིས་ལམ་བར་གྱི་མཐོང་ཐོས་རྣམས་བཤད་དེ་ནང་མི་ཚང་མ་ཟླ་ཕུན་གྱི་ཁ་
ལ་བལྟས་ནས་བསྡད། ཨ་མས་“ ད་སང་ཉིན་ལྷོད་ལྷོད་བྱས་ཏེ་བཤད་
ཆོག་གི་རེད། སྔོན་ལ་ལྟོས་ཆས་གྱིས། > ཨོ་ལོ་ལམ་ལ་དཀའ་ལས་ཁ་
ཡོག་རེད། སྔ་ཙམ་ཉོལ་ཅིག་“ ཅེས་བཤད་པས་ཨ་ཞང་ལགས་ཀྱིས་ཨ་
མའི་སྐད་ཆར་མོས་མཐུན་ཡོད་པའི་རྣམ་འགྱུར་བསྟན་ཏེ་ གཅུང་མོ་ལ་
“ ཕན་ཐོགས། ་ཨ་ཇོ་ལ་ཐུག་པ་ཚ་པོ་འཁྱོག་ཅིག་”ཅེས་གསུངས། ཟླ་
ཕུན་གྱིས་ཐུག་པ་འཐུང་བཞིན་དུ་ཨ་མར་ཁ་གཏོད་དེ་ “ ཨ་མ། བདག་
གནངས་ཉིན་ཐོན་རྒྱུ་ཡིན། ད་རེས་ཨ་མ་བདག་མཉམ་དུ་ལྷ་སར་ཇོ་བོ་
མཇལ་དུ་འགྲོ་” ཞེས་བཤད་པས་ ཨ་ཞང་ལགས་ཀྱིས་ ས ཨོ་ལོ་ཁྱོད་དངོས་
གནས་ཕྲུ་གུ་ཡག་པོ་རེད། སྐྱིད་པ། ད་རེས་བློ་ཐག་བཅད་ནས་ལྷ་
269



སར་ཇོ་བོ་མཇལ་བར་སོང་ཞིག་ནང་ལ་སེམས་ཁྲལ་རྩ་བ་ནས་མི་དགོས་”
ཞེས་བཤད། གཅུང་མོས་“བདག་ཨ་མ་མཉམ་དུ་ལྷ་སར་འགྲོ་ཡི་ཡིན་”
ཞེས་བཤད་པས་ཨ་ མས་ “ ནང་ལ་ ཨ་ཞང་ལགས་ལ་ཞབས་ཕྱི་ཞུ་རྒྱུ་དང་
ནང་ལས་ཙག་ཙིག་དེ་ཚོ་སུས་བྱེད་ཀྱི་རེད་”ཅེས་བཤད་པས་ཟླ་ཕུན་གྱིས་
“ཨ་མ་ལྷ་ས་ནས་ཚུར་འཁོར་སོང་ན་གཅུང་མོ་དང་ཆོས་དར་མཉམ་དུ་
བདག་གིས་ལྷ་སར་ཁྲིད་ཆོག་”ཅེས་བཤད་ཀྱང་མོས་ཕྲུ་གུ་ཐ་ཆུང་གཅེས་
ལང་ཤོར་བའི་རྟགས་ཀྱིས་ཨ་མ་མཉམ་དུ་འགྲོ་རྒྱུའི་ཨུ་ཚུགས་བྱས། ཨ་
ཞང་ལགས་ཀྱིས་“སྐྱིད་པ། ཕན་ཐོགས་འཁྲིད་ན་ཁྱོད་ལ་རོགས་པ་ཞིག་
ཡོང་གི་རེད” ཅེས་བཤད་དེ་སྐྱིད་པའི་ཕྱོགས་ལ་གཟིགས་པས་སྐྱིད་པས་
“ཁྱིམ་ལ་ཨ་ཞང་ལགས་གཅིག་པུ་བཞག་སྟེ་ག་ནས་ཡོང་། དེ་འདྲ་ཡིན་
ན་ད་རེས་ཁྱོད་ལྷ་སར་རྒྱུགས། ཁྱོད་ཚུར་འཁོར་དུས་བདག་གིས་ཕྱིན་
ཆོག”ཅེས་བཤད་པ་དང་ཚང་མ་ཁུ་སིམ་མེར་གྱུར། ཟླ་ཕུན་གྱིས་གཅུང་
མོར་བལྟས་ཏེ་“ད་རེས་ཨ་མ་ཕྱིན། རྗེས་སུ་ཁྱོད་ཏན་ཏན་ལྷ་སར་ཁྲིད་
ཆོག ད་རེས་ཨ་ཇོའི་ཁ་ལ་ཉོན་ཅིག་”ཅེས་བཤད་པས་ཕན་ཐོགས་ཀྱི་
མིག་ནང་མཆི་ཞག་འཁོར་བཞིན་མགོ་བོ་ལྕོག་ལྕོག་བྱས། ནང་མི་ཚང་མ་
ཐུག་པ་འཐུང་གིན་སྐད་ཆ་བཤད་དེ་ཕྱི་པོ་བར་བསྡད། ༡ :|ཁེ་
1:|:ཀྱི སང་ཉིན་ཡར་ལངས་པ་དང་གཅུང་མོས་ཨ་མའི་སྡོག་ཆས་རྣམས་གྲ་
སྒྲིག་བྱས། ཨ་ཞང་ལགས་དང་ཟླ་ཕུན་གྱིས་སྦུག་ལ་ཞོགས་ཇ་འཐུང༌
བཞིན་ཨ་མ་ལྷ་སར་ཐོན་རྒྱུའི་སྐོར་བཀའ་མོལ་གནང༌། ཨ་ཞང་ལགས་
ཀྱིས་“ མོ་ལོ་རང་ཆོས་དར་ཚུར་འཁོར་རྗེས་ཐོན་ན་འགྲིག་གི་མ་རེད་པས་”
ཞེས་བཤད་པས་ཟླ་ཕུན་གྱིས་“བདག་སང་ཉིན་མ་ཐོན་ན་མི་འགྲིག་”ཅེས་
ལན་བཏབ། ཨ་ཞང་ལགས་ཀྱིས་“ད་བྱས་ན་ཨ་མའི་བཞོན་རྟ་དེ་ག་འདྲ་
བྱས་ན་དགའ་ཡི་རེད” ཅེས་ཆིག་ལབ་བསྐྱོན་པ་དང་ཟླ་ཕུན་གྱིས་“དེ་ཚོ་
སྣང་དག་མེད། བདག་གིས་ ཕག་རི་ནས་དྲེལ་ སྟོང་པ་གཅིག་འཁྲིད་
276



ཡོད་”ཅེས་བཤད་པ་དང་ཨ་ཞང་ལགས་དགྱེས་ཚོར་ཆེན་པོ་བྱུང་བའི་རྣམ་
འགྱུར་སྟོན་བཞིན་ ས མོ་ ལོས་ དངོས་ གནས་འཕྱུགས་མི་ཡོང༌། དངོས་
གནས་འཕྱུགས་མི་ ཡོང་” ཞེས་བཤད་དེ་ཟླ་ ཕུན་གྱི་དཔུང་པར་བཅག་་་་
བཅག་གནང་། དེ་ནས་ཨ་ཞང་ལགས་ཀྱིས་སང་ལོར་སྡོད་ཁང་འགའ་
ཤས་གསར་རྒྱག་བྱ་རྒྱུ་དང་དེ་ཚོའི་འགྲོ་སོང་སྐོར་ཟླ་ཕུན་ལ་བཤད་དེ་ཁོ་
གཉིས་གླེང་མོལ་འཁྲུག་པོ་བྱས། དེ་
དགོང་མོ་མ་ཉལ་མཚམས་སུ་ ཨ་ཞང་ལགས་ཀྱིས་ལོ་ཐོན་གཟིགས་
སྐབས་སང་ཉིན་གཟའ་སྐར་འཕྲོད་སྦྱོར་ལེགས་པས་ཐུགས་བློ་བདེ་པོ་བྱུང་
སྟེ་གཅུང་མོ་ཕན་ཐོགས་ལ་བསང་སྒོར་གཅིག་གྲ་སྒྲིག་བྱ་རྒྱུའི་བཀོད་པ་
བཏང་། ནམ་ལངས་མ་ཐག་ནས་ནང་མི་ཆ་ཚང་ཡར་ལངས། ཟླ་ཕུན་
ཤར་རེར་གཞིས་ཀར་ཕྱིན་ཏེ་ལྷག་པ་དང་ཚེ་རིང་གཉིས་ལ་དོ་པོ་བཀལ་
རྒྱུའི་མངགས་ཆ་བྱས། རྟ་རའི་ནང་ནས་དྲེལ་ལྷུང་བ་ཞིག་འཁྲིད་དེ་ནང་
དུ་ཚུར་ལོག ནང་མི་ཚང་མ་ལྟོ་ཆས་ཚར་བ་དང་བཞོན་དྲེལ་དེར་སྒོ་
སྟན་ལེགས་པར་བརྒྱབ། ཐོག་ཁའི་སྟེང་ནས་གཅུང་མོས་བསང་བཏང་།
ཉི་མ་རི་རྩེར་ཕོག་པ་དང་ཨ་མ་སྒོ་ནས་ཐོན། སྒོ་འགྲམ་དུ་ཨ་ཞང་ལགས་
ཀྱི་ཨ་མར་ཁ་བཏགས་ཤིག་གཡོག་སྟེ་བརྩེ་བའི་སྤྱན་གྱིས་གཟིགས་བཞིན་དུ་
“ སྐྱིད་པ། ལམ་བར་དུ་གཟུགས་པོར་ཅ་ག་གྱིས། ལྷ་སར་ མཆོད་་་
མཇལ་ཡག་པོ་ཞུས་ཤིག་”ཅེས་གསུངས། གཅུང་མོས་མིག་ཆུ་ཕྲུམ་ཕྲུམ་
དུ་ཨ་མའི་འཁྲིས་སུ་ཡོང་ནས་“ ཨ་མ། མགྱོགས་པོ་ལོག་ཤོག་ཨང་”ཞེས་
བཤད། ཨ་མས་ “ ཕན་ཐོགས། ཨ་ཞང་ལགས་ལ་ཞབས་ཕྱི་ཡག་པོ་
ཞུས་ཤིག་ ཨ་མ་མགྱོགས་པོ་ལོག་སླེབས་ཡོང་”ཞེས་བཤད་དེ་ཟླ་ ཕུན་
གྱིས་སྐྱོར་ནས་བཞོན་དྲེལ་སྟེང་དུ་བསྐྱོན་ཏེ་གངས་རོ་ནས་ཐོན། ཨ་མ་
གྲོང་ཚོ་ནས་ཐོན་ཏེ་གཤམ་གྱི་རི་ཟུར་གྱིས་མ་བསྒྲིབ་བར་ཨ་ཞང་ལགས་
དང་ ཕན་ ཐོགས་ གཉིས་ པོས་ ཨ་ མའི་ ཕྱོགས་ སུ་ བལྟས་ ནས་ བསྡད།
271



གཡས་གཡོན་གྱི་གྲོང་པ་ཚོ་ཁོ་གཉིས་ལ་བལྟས་ཏེ་ ཡ་ མཚན་བྱུང་ནས་ས་
འཁྲིས་སུ་ཡོང་སྟེ་སྐད་ཆ་དྲིས་པས་ཨ་མ་སྐྱིད་པ་ལྷ་སར་མཆོད་མཇལ་ལ་
ཕྱིན་པ་ཤེས་ཏེ་ཡིད་སྨོན་ཆེན་པོ་སྐྱེས་ནས་“ཨ་ཙི། ཨ་མ་སྐྱིད་པ་དངོས་
གནས་བསོད་ནམས་ཀྱི་ཚོགས་བསགས་པའི་མི་རེད་”ཅེས་བཤད། ཉིན་
དེར་ཨ་མ་སྐྱིད་པ་ལྷ་སར་ཆོས་མཇལ་ཞུ་བར་ཕྱིན་པའི་གནས་ཚུལ་གཅིག་
གིས་གཅིག་ལ་བཤད་དེ་གངས་རོ་གྲོང་ཚོར་ཁྱབ་ནས་རྒན་གཞོན་ཚང་མའི་
གླེང་མོལ་བྱེད་ཡུལ་དུ་གྱུར། ཨ་ཞང་ལགས་བསྐོར་བར་ཕེབས་དུས་རྒན་
རྒོན་འགའ་ཤས་ཀྱིས་“ཨ་ཙི་ཁྱོད་ཚོའི་ཐབས་སྡུག་ལ། ཨ་མ་ལྷ་སར་ཐོན་
པ་བདག་ཚོར་བཤད་ཙམ་ཡང་མ་བྱས་”ཞེས་བཤད་པར་ཨ་ཞང་ལགས་
ཀྱིས་“ད་རེས་ཐོན་རྒྱུ་དེ་ཁ་ཉིན་སྐད་ཆ་བྱུང་བ་ད་ག་རེད། གྲོང་པ་ཁྱིམ་
མཚེས་ཚོར་ཞུ་རྒྱུ་བྱུང་མ་སོང་”ཞེས་དགོངས་སེལ་ཚུལ་གྱི་སྐད་ཆ་དེ་འདྲ་
མ་བཤད་ཀ་མེད་བྱུང༌། རྒན་རྒོན་ཚོས་“ ཨ་མ་སྐྱིད་པར་ཨོ་ལོ་ཡག་པོ་དེ་
འདྲ་ཞིག་འདུག་.....” ཅེས་ཨ་མ་སྐྱིད་པ་ལྷ་སར་མཆོད་མཇལ་ཞུ་བར་
བསྐྱོད་པའི་གནས་ཚུལ་དེ་གངས་རོ་གྲོང་ཚོའི་ནང་ཁྱབ་པར་མ་ཟད་མཐར་
གཞིས་སྡོད་ཀྱི་རྣ་བར་ཐོས་ཏེ་ཐོག་མར་ཡིད་མ་ཆེས་པ་བྱུང་། གཞིས་
སྡོད་ཀྱིས་གྲོང་མི་ཁ་ཤས་ལ་དྲིས་པས་ཚང་མ་ཁ་གཅིག་མཚུངས་ཡིན་པས་
གཞིས་སྡོད་ཧ་ལས་ནས་བདག་གངས་རོ་གཞིས་ཀའི་གཞིས་སྡོད་ཡིན་ཡང་
ཕག་རི་ཙམ་མ་གཏོགས་ལྷ་སར་འགྲོ་རྒྱུ་ཕར་བཞག ལྷ་སར་སླེབས་ཀྱི་
རེད་བསམ་པའི་བསམ་བློ་ཡང་འཁོར་མ་མྱོང་། མོ་མི་ཚང་ཐབས་ཆག་
ཅིག་གི་ཨ་མ་ལྷ་སར་མཆོད་མཇལ་ཞུ་བར་འགྲོ་རྒྱུ་དེ་འདྲ་དཔེ་རེད་བསམ་
བཞིན་ཁོང་ཁྲོ་དང༌། ཕྲག་དོག་གིས་མ་རུང་བའི་ཀུན་སློང་མང་པོ་ཞིག་
ཡིད་ལ་འཆར། རེ་ཞིག་སེམས་པ་རྦ་རླབས་འཁྲུག་པ་ལྟ་བུར་གྱུར། དེ་
ནས་སེམས་རྣལ་དུ་བབས་ཏེ་བསམ་བློ་གཏོང་དུས་དེ་ཚོ་ཚང་མ་ཁོ་དྲེལ་པ་
ཟླ་ཕུན་གྱི་བྱ་ལས་ཡིན་འདུག་པས་ཁོ་ནི་གཟིམ་ཤག་གི་ སྐུ་ངོའི་སྤྱན་ལ་
272



གསལ་བས་བདག་ས་འོག་འབུ་སྲིན་ལྟ་བུས་ཁོའི་གླག་ག་ནས་རྙེད་བསམ་
སྟེ་འུ་ཐུག་ཐབས་ཟད་དུ་གྱུར། ཡིན་ཡང་བདག་གཞིས་སྡོད་བྱེད་རིང་ལྷ་
སར་མཆོད་མཇལ་ལ་ཐེངས་གཅིག་འགྲོ་མ་ཐུབ་ན་གཞིས་ཀའི་མི་སེར་གྱི་
མདུན་དུ་གཉའ་དམའ་པོ་ཆགས་རྒྱུ་ཉག་ཅིག་རེད་བསམ་སྟེ་མགྱོགས་ནས་
མྱུར་དུ་ལྷ་སར་འགྲོ་རྒྱུའི་ཐབས་ཤེས་གཏོང་རྒྱུར་སེམས་ཐག་བཅད།
གངས་རོ་ནས་ཐོན་པ་ནས་བཟུང་ལམ་བར་དུ་ཟླ་ཕུན་གྱིས་ཉིན་
གང་ཨ་མའི་བཞོན་དྲེལ་གྱི་ཐུར་ཐག་ནས་བཟུང་སྟེ་འཁྲིད། ཨ་མ་དྲེལ་
ལས་ བབས་འདོད་བྱེད་དུས་ཁོས་རིང་ཞིང་ཤུགས་དང་ལྡན་པའི་ལག་་་
གཉིས་ཀྱིས་ཨ་མ་པང་དུ་བླངས་ནས་ག་ལེར་ས་སྟེང་དུ་ཕབ། ། ཨ་མའི་
ལག་ནས་འཇུས་ཏེ་ལམ་དུ་འཁྲིད། དེ་ལྟར་སོང་སོང་ནས་ཉིང་རོ་ལ་
རྩེར་སླེབས་སྐབས་ ཨ་མས་ངག་བཀོད་བྱས་པ་ལྟར་ཟླ་ཕུན་གྱིས་ལ་ སྟེང་
དར་ལྕོག་སྟེང་ཁ་བཏགས་ཤིག་དཔྱང་སྟེ་ལྷ་རྒྱལ་འཐེན། ཨ་མས་ཞྭ་མོ་
ཕུད་ནས་ལག་གཉིས་ཐལ་མོ་སྦྱར་བཞིན་སྨོན་ལམ་བརྒྱབ། དེ་ནས་ཐུར་
དུ་བབ་དུས་ཨ་མ་པུས་ཚིགས་ལོག་སྟེ་བབས་མ་ཐུབ་པས་ཟླ་ཕུན་གྱིས་ཨ་མ་
རང་གི་རྒྱབ་ཏུ་ཁུར་ནས་ཐུར་དུ་བབས། ཁོའི་རིང་ཞིང་འདྲོང་ལ་ཐང་
ཤ་དོད་པའི་ལུས་པོའི་སྒལ་སྟེང་དུ་ཨ་མ་འཁྱེར་ཏེ་རྐང་པ་རིང་པོ་དེ་གཅིག་
རྗེས་གཅིག་གིས་སྤོ་བཞིན་བསྐྱོད་པ་དེ་ཚེ་རིང་དང་ལྷག་པ་གཉིས་ཀྱིས་ལྟ་
གིན་ལྟ་གིན་ཡིད་ལ་སེམས་འགུལ་ཆེན་པོ་ཐེབས། ལ་རྩེར་སླེབས་པ་དང་
ཨ་མ་བཞོན་དྲེལ་སྟེང་དུ་བསྐྱོན་ཏེ་ཟླ་ཕུན་གྱིས་ཐུར་ཐག་ནས་བཟུང་སྟེ་
འཁྲིད། གནས་ཚང་དུ་འབྱོར་བ་དང་སྔོན་ལ་ཨ་མ་ཁང་པའི་ནང་དུ་
བཞག་ནས་ཇ་བླུགས། བག་སྲེག་སོགས་མདུན་དུ་བསྐྱལ་ནས་ “ ཨ་མ།
ཇ་འཐུང༌། བག་སྲེག་ཟོ་ཨཱ། བདག་དོ་པོ་ཕབ་ཏུ་ཕྱིན་གོ་”ཞེས་བཤད།
ནས་རང་སྐལ་གྱི་དྲེའུའི་དོ་པོ་ཕབ། བཞོན་དྲེལ་གྱི་སྒྲ་སྟན་བཤུས་ཏེ་རྟ་
སྒྲོ་དང་ཉལ་ཆས་སོགས་ཨ་མའི་མདུན་དུ་བསྐྱལ། ལམ་བར་གྱི་གནས་མོ་
273



ཚོས་ཟླ་ཕུན་གྱི་བྱ་སྤྱོད་དེ་ཚོ་མཐོང་དུས་བསྔགས་བརྗོད་ཀྱི་མཐེ་བོང་མི་
ཀེར་མཁན་གཅིག་ཀྱང་མེད། ཨ་ཅག་སྐྱིད་པར་རང་གི་མོ་ལོས་མ་ཁྱབ་
པ་མེད་པའི་གཡོག་དེ་འདྲ་རྒྱུགས་དུས་ཨ་ཅག་སྐྱིད་པའི་སེམས་ལ་ཨོ་ལོ་
ཆུང་དུས་ཀྱི་གནས་ཚུལ་དེ་ཚོ་ཡིད་ལ་ལྷང་ལྷང་འཁོར། །
ཟླ་ ཕུན་ལོ་བཅུ་ལ་ སླེབས་ སྐབས་ གཞིས་ ཀའི་ལུག་རྫིར་བསྐོངས།
ཉིན་ཞིག་ར་ཕྲུག་ཅིག་བྱ་གླག་གིས་འཁྱེར་བའི་དོན་དུ་གཞིས་སྡོད་ཀྱི་རྟ་
ལྕག་བཏང་སྟེ་རྩམ་སྐལ་ཉིན་གཉིས་བཅད། ནང་ཟན་བག་གྲོ་སེམས་མ་
བཟོད་པར་ཨ་མ་སྐྱིད་པར་ལན་བསྐྱལ་བྱུང་བས། ཨ་མས་དགོང་མོ་ར་
ལུག་ལོག་ཟིན་མཚམས་རྩོམ་པ་ཕྲན་བུ་འཁྱེར་ནས་ལུག་ཚང་ནང་དུ་ཟླ་
ཕུན་ལ་བལྟ་བར་ཕྱིན། ཟླ་ཕུན་གྱིས་ཨ་མ་མཐོང་མ་ཐག་འཛུམ་དམུལ་
དམུལ་གྱིས་“ཨ་མ་”ཞེས་བཤད། ཨ་མས་ཟླ་ཕུན་གྱི་གདོང་པར་བལྟས་
པས་ཁོའི་མཆུ་ཏོ་ཡང་སྐམ་བསྡད་ཡོད་པས་ལམ་སེང་སྔས་འགྲམ་དུ་སོང་
སྟེ་སྔ་སྐྱེ་ཚུར་བླངས་ནས་ལྟ་སྐབས་དེའི་ནང་ཐང་ཁུག་སྟོང་པ་ཞིག་དང༌།
ཤིང་ཕོར་ཁ་ཆག་དེ་རང་ལས་རྩམ་པའི་དྲི་མ་ཙམ་ཡང་མེད་ཅིང་། ལམ་
སེང་ཁྱིམ་ནས་ཁྱེར་ཡོང་བའི་རྩམ་ཁུག་ཆུང་ཆུང་དེ་རྫ་སྐྱེའི་ནང་བླུགས་
པས་ཟླ་ཡུན་གྱི་ཨ་མའི་ལག་ནས་འཇུས་ཏེ་“ནང་ལ་རྩམ་པ་ཕྲན་བུ་ལས་
མེད་པ་དེ་བདག་གིས་ཟས་ན་ཁྱེད་མ་སྨད་གཉིས་ལྟོགས་པར་སྡོད་རྒྱུ་རེད།
དེ་ལས་བདག་རང་ལྟོགས་པར་སྡོད་ཀྱི་ཡིན”ཞེས་བཤད་ནས་ཡར་ལངས་
ཏེ་རྩོམ་ཁུག་ ཨ་མར་སྤྲད། ཨ་མས་ཟླ་ཕུན་གྱི་གོས་ཐུང་རལ་པའི་སྲུབ་
ནས་རྐང་པའི་ཉེ་རིལ་སོགས་ལ་རྟ་ལྕག་གཞུས་པའི་རྨ་ཤུལ་དེ་མཐོང་བ་
དང་མིག་ཆུ་ལོ་ཆུ་རྡོལ་བ་ལྟར་རང་དབང་མེད་པར་ཤོར། ཟླ་ཕུན་གྱི་
ལག་པ་ཆུང་ཆུང་དེས་ཨ་མའི་མི་ཆུ་འཕྱིས་བཞིན་“ཨ་མ། རྗེས་སུ་བདག་
གིས་ལུག་དགའ་བདེ་བྱས་འཚོས་ཏེ་ཨ་མ་ཁྱེད་ལ་ཐུགས་ཁྲལ་མེད་པ་བྱེད་
ཀྱི་ཡིན་”ཞེས་བཤད། :
1 ::|
274



ཡང་ཉིན་ཞིག་ཨ་ཅག་སྐྱིད་པའི་བཟའ་ཟླ་འདས་པོ་ཕྱོགས་ལ་ཐོན་
ཁར་ཟླ་ཕུན་གྱིས་རང་གི་རྩམ་སྐུ་ལ་ཟ་མ་ནུས་པར་གསོག་འཇོག་བྱས་པའི་
ཐང་རྐྱལ་གང་པོ་དེ་ཕྱོགས་ལ་ཐོན་མཁན་ཨ་ ཕར་ སྤྲད་ནས་“པཱ་ལགས།
འདི་ཁྱེད་ལམ་དུ་མཆོད་ཡས་གནང་” ཞེས་བཤད་ནས་རྩོམ་པ་ཐང་རྒྱལ་
གང་དེ་ཕ་ལ་སྤྲད། ཨ་ཕའི་མིག་ལ་མཆི་ཞག་འཁོར་བཞིན་དུ་“བུ་རང་
ལྟོགས་པར་བསྡད། རྩམ་པ་ངས་བཟས་ན་མིད་པར་འགྲོ་བ་མི་འདུག་”
ཅེས་བཤད། ཟླ་ཕུན་གྱིས་“པཱ་ལགས་ཁྱེད་རང་ལ་ཀླུང་མང་པོ་བརྒྱབ་
དགོས་པས་སྡུག་གི་རེད། བདག་ལ་ཉིན་ལྟར་རྩོམ་པ་ཕུལ་རེ་བླངས་རྒྱུ་
ཡོད་”ཅེས་ལན་བཏབ། ད་
འདས་ ཟིན་པའི་ གནས་ཚུལ་དེ་ཚོ་ ཨ་ མའི་ཡིད་ལ་མེ་ལོང་ནང་་་
གསལ་བ་ནང་བཞིན་ཁྲ་ལྷམ་མེར་འཆར་ཏེ་ཨ་ མ་ གཅིག་ལབ་ཤོར་ནས་
“ངའི་བུ་འདི་ཆུང་བྱིས་པའི་དུས་ནས་ངེད་ཕ་མ་གཉིས་ལ་དེ་ལྟ་བུའི་་
བསམ་གཞིགས་བྱེད་ཐུབ་མཁན་ཞིག་རེད་ལ་ལོ་ན་སོན་ཏེ་ནང་ཟོན་བྱེད་
སྐབས་ཀྱང་ཟས་ཕོར་པ་གང་ལས་མ་བྱུང་ཡང་ང་ཨ་མར་སྤྲད་རྐྱང་དང་།
པཱ་ལགས་ཕྱོགས་ནས་ལོག་ཕེབས་སྐབས་དགོང་མོར་གཟིམ་ཆས་འཐེན་རྒྱུ་
དང༌། ཞོགས་པར་གསོལ་ཇ་ཞུ་རྒྱུ་སོགས་བསྐུལ་མི་དགོས་ པར་བྱས།
ལྷག་པར་བསྙུན་གཞི་ལྕི་བའི་སྐབས་སུ་ཉིན་མོ་གཞིས་ཀར་འགྲོ་རྒྱུ་དང་།
མཚན་མོ་གཉིད་དང་བྲལ་ཏེ་བསྙུན་གཡོག་རྒྱུག་ རྒྱུ། དེ་བཞིན་ཆབ་་
གཅིན་གཟེད་རྒྱུ་དང་བཤོ་རྒྱུ་སོགས་ཚང་མ་ངའི་བུ་གཅིག་པོ་ཟླ་ཕུན་གྱིས་
བྱས་པ་རེད་” ཅེས་སྐད་ཆུང་དུས་བཤད་རྗེས་ལག་གཉིས་ཐལ་མོ་སྦྱར་ཏེ་
སྙིང་ཁོང་རུས་པའི་གཏིང་ནས་ངའི་བུ་ཟླ་ཕུན་ལ་ལུས་ལ་ན་ཚ་མེད་པ་དང་།
སེམས་ལ་སྡུག་བསྔལ་མི་ཡོང་བ་ཤོག་ཅེས་སྨོན་ལམ་རྒྱག་བཞིན་པའི་སྐབས་
སུ་ཟླ་ཕུན་གྱིས་སྒོར་ཕོར་ནང་བག་ཐུག་གང་འཁྱེར་ཏེ་སྡིག་སྒྲ་ཆེན་པོས་
འགྲམ་དུ་ཡོང་ནས་ཐུར་མ་དང་སྒོར་ཕོར་ཅོག་ཙེའི་སྟེང་དུ་བཞག་སྟེ་ “ཨ་
275



མ། ཐུག་པ་འཐུང་” ཞེས་བཤད་ནས་འགྲམ་དེར་བསྡད། ཨ་ ཅག་
སྐྱིད་པས་ཐུག་པ་འཐུང་བཞིན་པའི་སྐབས་སུ་ཟླ་ཕུན་གྱིས་“ དོ་ནུབ་བདག་
ཨ་མ་རང་གི་འགྲམ་དུ་ཉལ་གྱི་ཡིན། སེམས་ཅན་ལ་མཚན་ལྟོ་སྟེར་རྒྱུ་
སོགས་ཚེ་རིང་ཁོ་གཉིས་ལ་མངགས་ཡོད་” ཅེས་བཤད། དགོང་ཟས་
བཟས་ཚར་བ་དང་ཟླ་ཕུན་གྱིས་ཨ་མའི་མལ་ཆས་བཟོས། ཨ་མ་བསྙལ་
ཚར་བ་དང་སེམས་ལ་དྲན་པའི་སྐད་ཆ་མང་པོ་ ཨ་ མར་བཤད་དེ་མ་བུ་
གཉིས་ཕན་ཚུན་གཏམ་གླེང་བྱས་ཏེ་ཕྱི་པོ་བར་གཉིད་མ་ཁུག སང་ཉིན་
ཨ་མ་གཉིད་སད་དུས་ཟླ་ཕུན་གྱིས་ཞོགས་ཇ་ཨ་མའི་སྔས་འགོར་བསྐྱལ།
ཟླ་ཕུན་ཕྱི་རུ་ཕྱིན་ནས་བཞོན་དྲེལ་ལ་སྒོ་བརྒྱབ། ཟ་ཆས་དང་ཅ་ལག་
ཙག་ཙིག་བསྡུ་གསོག་བརྒྱབ་སྟེ་ཐོན་གྲ་སྒྲིག ཨ་མ་ལངས་པ་དང་བཞོན་
དྲེལ་ཐོག་ ཏུ་བསྐྱལ་ཏེ་ཉི་མ་ཤར་མཚམས་སུ་ཁོ་ཚོ་ཐོན། ལམ་བར་དུ་
ཐུར་དང་འཕྲད་ན་ཨ་མ་སྒལ་པར་ཁུར། འགྲོ་ལམ་བདེ་པོ་ཡོད་དུས་ཨ་
མའི་བཞོན་དྲེལ་གྱི་ཐུར་ཐག་ནས་བཟུང་སྟེ་ལམ་ལ་འཁྲིད། | གནས་ཚང་
དུ་འབྱོར་དུས་སྔོན་ལ་ཨ་མའི་སྡོད་ས་དང་ལྟོ་ཆས་གྲ་སྒྲིག་བྱས། ཨ་མར་
སེམས་པ་སྐད་ཅིག་ཙམ་ཡང་ལྷོད་གཡེང་མ་ཤོར་བར་ཞབས་ཕྱི་ཡག་པོ་དེ་
འདྲ་ཞུས་པ་དེ་ཚོ་ཚེ་རིང་དང༌། ལྷག་པ་གཉིས་ཀྱིས་མཐོང་སྟེ་སེམས་ལ་
གཡོ་འགུལ་ཆེན་པོ་ཐེབས་ནས་ལམ་ལ་འཕྲང་དོག་པོ་འཕྲད་དུས་ཟླ་ཕུན་
གྱི་དྲེལ་ལག་གཅིག་པོ་དེ་ཁོ་གཉིས་ཀྱིས་དེད་རྐྱང་བྱས། རྟ་ཚུགས་སོ་
སོར་རྩྭ་ཆག་འཇལ་རྒྱུ་དང་ཆག་ཕུད་བླུགས་རྒྱུ། ཐ་ན་མཚན་ལྟོ་ཡང་ཁོ་
གཉིས་ཀྱིས་སྟེར་གྱི་ཡོད་པས་མཉེས་ཐང་དུ་འབྱོར་བའི་དགོང་མོར་ཟླ་ཕུན་
གྱིས་ “ལས་རོགས་གཉིས་པོར་བདལ་སྐོར་འདིར་བདག་ལ་ ཡང་ གསོས་
ཆེན་པོ་བཏང་བྱུང༌། དེ་ཚོ་བདག་གིས་མ་བརྗེད་པ་བྱས་ཏེ་བདལ་སྐོར་
རྗེས་མར་ཁྱེད་གཉིས་ལྷོད་པོ་ཡོང་བ་བདག་གིས་བྱས་ཆོག” ཅེས་བཤད་
པས་ཁོ་གཉིས་ཁྲོད་ནས་ལྷག་པ་སེམས་ཆུང་བ་དང་ལྷབ་པ་ཡོད་པས་ཁོས་
276



“ཨ་ཇོ་ཁྱེད་ཀྱིས་ཨ་མར་ཞབས་ཕྱི་ཡག་པོ་དེ་འདྲ་ཞུས་པ་མཐོང་སྐབས་
བདག་ནི་དངོས་གནས་བསམ་ཤེས་གཏན་ནས་མེད་པའི་བྱོལ་སོང་རང་
རེད་སྙམ་གྱི་འདུག སྔོན་ཆད་ཨ་ཇོ་ཁྱེད་ཀྱིས་བདག་ལ་ཁ་ཏ་བསླབ་བྱ་
གནང་དུས་བདག་གི་བསམ་པར་གཤེ་གཤེ་གཏོང་གིས་ ཁོ་ན་བསམ་གྱི་
འདུག ད་ཆ་ཁྱེད་ཀྱི་བྱེད་སྟངས་དེ་ཚོ་མཐོང་དུས་བདག་ལ་གསུངས་པ་
དེ་ཚོ་དངོས་འབྲེལ་གནོང་འགྱོད་ཆེན་པོ་འདུག རྗེས་སུ་བདག་གིས་ཕ་
མ་གཉིས་ལ་ཞབས་ཕྱི་ཧུར་ཐག་ཞུ་ཡི་ཡིན་”ཞེས་བཤད་དེ་མིག་ལ་མཆི་
ཞག་འཁོར། ཟླ་ཕུན་སེམས་པ་རབ་ཏུ་དགའ་ནས་“འཇིག་རྟེན་འདིའི་
སྟེང་རང་ཉིད་ལ་བཀའ་དྲིན་ཆེ་ཤོས་ཕ་མ་གཉིས་ཡིན་པས་ཨོ་ལོ་ཁྱོད་ཀྱིས་
ཕ་མ་གཉིས་པོའི་དྲིན་ལན་འཇལ་རྒྱུའི་བསམ་བློ་འཁོར་བ་ནི་ཧ་ཅང་ཡག་
པོ་རེད་”ཅེས་བཤད་དེ་ཁོ་གཉིས་གླེང་མོལ་བྱེད་བཞིན་པར་ཚེ་རིང་མིག་
ཆེར་གདངས་ཏེ་རྩེ་གཅིག་ཏུ་བལྟས་ནས་བསྡད། དེ་ལྟར་ལམ་དུ་ཉིན་
བཅུ་བསྐྱོད་མཐར་ཁོ་ཚོ་ལྷ་སར་སླེབས། - བྲག་སྒོ་ཀཀྐི་འཛུལ་བ་དང་རྩེ་
ཕོ་བྲང་དམར་པོ་ཨ་ཅག་སྐྱིད་པའི་མིག་མདུན་དུ་མངོན། ཨ་ཅག་སྐྱིད་
པའི་ཡིད་ལ་བརྗོད་ལས་འདས་པའི་དགའ་བ་ཞིག་སྐྱེས་ཏེ་ཐལ་མོ་སྦྱར་
ནས་“དཀོན་མཆོག་གསུམ་གྱི་བཀའ་དྲིན་གྱིས་བདག་ལྷ་ལྡན་ཞིང་ཁམས་
མཇལ་རྒྱུའི་སྐལ་བ་ཐོབ་སོང་། དཀོན་མཆོག་གསུམ་སྐྱབས་སུ་མཆི་”
ཞེས་མཆུ་ཏོ་ཀྲབ་ཀྲབ་བྱེད་བཞིན་སྨོན་ལམ་བཏབ་པ་དང་མིག་རྩེ་གཅིག་
ཏུ་ཕོ་བྲང་ལ་བལྟས། རྩེ་ཕོ་བྲང་གྲོལ་མཚམས་སུ་མི་ཚོགས་ཇེ་སྡུག་ཇེ་
སྡུག་ཏུ་ཕྱིན་ནས་ལམ་གཡས་གཡོན་དུ་མི་མང་པོ་ཕར་འགྲོ་ཚུར་འགྲོ་བྱེད་
པ་དེ་ཚོར་བལྟས་ཏེ་ཨ་ཅག་སྐྱིད་པ་ཧ་ལས། དེ་ལྟར་མི་ཚོགས་ཀྱི་ཁྲོད་
ནས་ ཕྱིན་ ཕྱིན་ ཏེ་ ཕྱི་དྲོ་ དགོང་ ཇའི་ མཚམས་ སུ་ གཟིམ་ ཤག་ ཏུ་འབྱོར།
སེམས་ཅན་གྱི་གཡོག་ཚང་མ་ཚར་རྗེས་ཁོ་ཚོ་བཞི་པོ་ཤོད་ཁང་དུ་ཇ་བསྐོལ་
ནས་ཁང་པའི་ནང་དུ་བས་ཁེངས་ཏེ་སྡོད་པའི་སྐབས་སུ་ཨ་ཇོ་འོད་ཟེར་
277



ལགས་དེར་ཕེབས་ཏེ་ཨ་ཅག་སྐྱིད་པར་གཟིགས་ནས་ “ ཨ་མ་ཕྱག་ཕེབས་
གནང་བྱུང་”ཞེས་བཤད། ཨ་ཅག་སྐྱིད་པ་ལམ་སེང་ཡར་ལངས་ཏེ་མགོ་
སྒུར་ལྕེ་བསྣར་བཞིན་“ལགས་ཡོད་”ཅེས་བཤད། འོད་ཟེར་ལགས་ཀྱིས་
“ ཨོ་ལོ་ཟླ་ཕུན། ཨ་མ་ཤོད་ཁང་ནག་ཁུང་འདིའི་ནང་བཞག་ན་ཡོང་གི་
མ་རེད། དེ་ལས་བར་ཐོག་གི་ངའི་སྡོད་ཤག་ནང་སྤོས”ཞེས་བཤད་པས་
ཟླ་ ཕུན་གྱིས་ “ ཨ་ཅོ་ལགས་ཁྱེད་རང་......”ཞེས་ཤོད་མཚམས་མ་ཆོད་
གོང་འོད་ཟེར་ལགས་ཀྱིས་ཨམ་ཕྲག་ནས་ལྡེ་མིག་བཏོན་ཏེ་“ལྡེ་མིག་འདིར་
ཡོད། ང་སྟེང་ཐོག་གཟིམ་ཆུང་ནང་བསྡད་ན་འགྲིག་གི་རེད། ཨ་མ་
ལམ་སེང་སྤོས་ཤིག”ཅེས་བཤད་དེ་ལྡེ་མིག་ཟླ་ཕུན་ལ་སྤྲད་དེ་ཕྱིན། ཁོ་
ཚོ་དགོང་ཟས་ཟོས་ཚར་བ་དང་ཚེ་རིང་དང་ལྷག་པ་གཉིས་ཀྱིས་རོགས་
བྱས་ཏེ་ཨ་ཅག་སྐྱིད་པ་དང་ཟླ་ཕུན་གཉིས་ཨ་ཇོ་འོད་ཟེར་ལགས་ཀྱི་སྡོད་
ཤག་ཏུ་སྤོས། ཟླ་ཕུན་གྱིས་མལ་ཆས་ཀྱི་ཐག་པ་འགྲོལ་བཞིན་པའི་སྐབས་
སུ་ཨ་ཅག་ལྷ་མཛེས་ལགས་ཀྱིས་ཇ་དང་ཁ་ལག་བསྣམས་ནས་དེར་སླེབས།
ཨ་ཅག་ལྷ་མཛེས་ལགས་ཀྱིས་སྒོ་ཡར་འཛུལ་བ་དང་འཛུམ་དམུལ་དམུལ་
གྱིས་“ ཟླ་ཕུན་ལགས་ཕྱག་ཕེབས་གནང་བྱུང་”ཞེས་བཤད་ནས་ཇ་དང་ཁ་
ལག་ཅོག་ཙེའི་འགྲམ་དུ་བཞག ཟླ་ཕུན་གྱིས་“ལགས་ཡོད། ། ད་རེས་
བདག་གིས་ཨ་མ་མཆོད་མཇལ་ལ་འཁྲིད་ཡོད་”ཅེས་བཤད་པས་ཨ་ཅག་ལྷ་
མཛེས་ལགས་ ཀྱིས་“ད་ཡག་པོ་བྱུང་བ་རེད། ཨ་མ་ལགས་བཞུགས་་་
སྟབས་བདེ་པོ་མི་འདུག་ན་ངའི་ནང་ལ་བཞུགས་ན་འགྲིག་གི་རེད” ཅེས་
བཤད་པས་ཟླ་ཕུན་གྱིས་ “ ཨ་ཇོ་འོད་ཟེར་ལགས་ད་ལྟ་ཕེབས་ཏེ་ཁོང་གི་
བཞུགས་ཤག་ལ་སྡོད་གསུང་གིས། ད་ཨ་ཅག་ཁྱེད་ལ་སྙན་བསུན་ཞུ་ཡི་
མིན”ཞེས་བཤད། ཨ་ཅག་ལྷ་མཛེས་ལགས་ཀྱིས་“འ་ཙི་བཀའ་མོལ་དེ་
འདྲ་གསུང་ཡང་མ་གསུང་། དེ་གར་དགོས་མཁོ་ག་རེ་འདུག་ནའི་གསུང་
རྐྱང་གནང་ ཤོག གསོལ་ཇ་དང་ཞལ་ལག་འདིར་ཡོད། སང་ཉིན་
278



ངས་སླེབས་ཡོང་” ཞེས་བཤད་དེ་སྒོ་ཕྱོགས་སུ་བསྐྱོད། སྒོའི་ཐེམ་སྐས་
མཚམས་སུ་སླེབས་པ་དང་ཚུར་ཁ་བསྐོར་ཏེ་“ཨ་མ་ལགས་སྐུ་ངལ་ཡག་པོ་
གསོས་གནང༌། ཉིན་ཤས་ནས་ངས་མཆོད་མཇལ་ལ་ཕྱག་རོགས་ཞུས་
ཆོག་”ཅེས་བཤད་དེ་རྒྱབ་སློག་ནས་སྒོ་ཕྱོགས་སུ་བསྐྱོད། ཨ་ཅག་སྐྱིད་
པས་ “ ཐུགས་རྗེ་ཆེ། ཐུགས་རྗེ་ཆེ་”ཞེས་ལན་འགའ་ཤོད་བཞིན་ལག་
གཉིས་པོས་ཕྱག་འབུལ་ཞུས། ཟླ་ཕུན་གྱིས་ཨ་ཅག་ལྷ་མཛེས་ལགས་ཕྱི་སྒོ་
བར་ཕེབས་སྐྱེལ་ཞུས། ཨ་ཅག་སྐྱིད་པ་གཅིག་པོ་ཁང་པའི་ནང་བསྡད་དེ་
བསམ་བློའི་ནང་“འ་ཙི། གྲོང་ཁྱེར་ནང་གི་མི་ནི་དངོས་གནས་འདྲ་ས་མི་
འདུག་”སྙམ་བཞིན་པའི་སྐབས་སུ་ཟླ་ཕུན་ཡར་ཡོང༌། ཟླ་ཕུན་གྱིས་ཨ་
མར་ཇ་བླུགས་ཏེ་“ཨ་མ། ཨ་ཅག་དེ་གཟིམ་ཤག་རྒྱལ་སྒོའི་འགྲམ་གྱི་ཆང་
མ་རེད། བདག་གིས་གངས་རོ་ནས་འཁྱེར་བའི་འབྲུ་ཁོང་ལ་བཙོང་སྟེ་
རིན་གོང་ཡག་པོ་གནང་གི་འདུག ལྷག་པར་དེ་སྔོན་བདག་གིས་སྟོང་
སྐུད་ཚོང་རྒྱུ་ཁོང་ལ་བཞག་ནས་ཁེ་བཟང་ཆེན་པོ་རག་བྱུང༌། ཁོང་གིས་
བདག་ཚོའི་ཁྱིམ་ཚང་ལ་བཀའ་དྲིན་ཆེན་ པོ་ གནང༌ ཡོད” ཅེས་བཤད།
ཨ་མས་བུའི་སྐད་ཆ་ཉན་བཞིན་མགོ་བོ་ལྕོག་ལྕོག་བྱས། ༢༠༡༡ ཀྱི་
ལྷ་ སར་འབྱོར་བའི་ཉིན་གཉིས་པར་ཨ་ ཅག་སྐྱིད་པས་ངལ་གསོ་་
བརྒྱབ། ཉིན་གསུམ་པར་ཨ་ཅག་ལྷ་མཛེས་ལགས་ཀྱིས་ཨ་ཅག་སྐྱིད་པ་
གཙུག་ལག་ཁང་དུ་མཆོད་མཇལ་ལ་འཁྲིད། སྒོ་འཕྱོར་འོག་ཏུ་སླེབས་
དུས་མི་ཚོགས་ཆེ་རུ་ཕྱིན་པས་ཨ་ཅག་ལྷ་མཛེས་ལགས་ཀྱིས་ཨ་ཅག་སྐྱིད་
པའི་ལག་པ་ནས་བཟུང་སྟེ་ཇོ་ཁང་གི་སྦུག་ལ་ཁྲིད། གཙང་ཁང་རེ་རེ་
བཞིན་མཆོད་མཇལ་ཞུས་པ་དང་མཆོད་ཐིགས་རྒྱག་གིན་རྒྱན་གིན་ཇོ་བོ་
ཡིད་བཞིན་ནོར་བུའི་སྐུ་མདུན་དུ་སླེབས། ཨ་ཅག་ལྷ་མཛེས་ལགས་ཀྱིས་
ཨ་ཅག་སྐྱིད་པ་པང་གཅལ་སྟེང་དུ་ཁྲིད་ནས་ཕྱག་འཚལ་བཅུག དེ་ནས་
ཨ་ཅག་སྐྱིད་པས་སོར་བཅུའི་འདབ་མ་སྙིང་ཁར་བཀོད་དེ་རང་གི་བཟའ་
279



ཟླ་འདས་པོ་དམྱལ་བ་ངན་སོང་ལས་ཐར་ཏེ་བདེ་བ་ཅན་གྱི་ཞིང་ཁམས་སུ་
སྐྱེ་བའི་སྨོན་ལམ་རྩེ་གཅིག་ཏུ་བརྒྱབ། དེ་ནས་ཇོ་ཁང་གི་སྦུག་ཏུ་ཕྱིན་ཏེ་
ཇོ་བོར་སྙན་ཤལ་ སྒྲོན། ། ཇོ་བོའི་ཞབས་ པད་གཡས་གཡོན་ལ་ མགོ་བོ་
གཏུགས། ཕྱིར་དོན་ཏེ་སྐྱར་དུ་ཁ་ཡར་སློག་ནས་ཇོ་བོ་ཡིད་བཞིན་ནོར་
བུའི་ཞལ་རས་ལ་རྩེ་གཅིག་ཏུ་བལྟས་ཏེ་སྐྱུར་དུ་སྨོན་ལམ་བཏབས། དེ་
ནས་ཨ་ཅག་ལྷ་མཛེས་ལགས་ཀྱིས་སྣེ་ཁྲིད་ནས་མཆོད་མཇལ་ལེགས་པར་
ཞུས་རྗེས་གཙུག་ལག་ཁང་སེ་ར་ལྟག་སྒོ་ནས་དོན་ཏེ་གཟིམ་ཤག་ཕྱོགས་སུ་
ལོག
0 དགོང་མོ་ཞུ་མར་ཡང་ལཱ་ཡི་ཞུ་འོད་འོག་ཏུ་ཟླ་ཕུན་མ་བུ་གཉིས་དང༌།
ལྷག་པ། ཚེ་རིང་བཅས་ཐུག་པ་བཏུངས་ནས་བསྡད་ཡོད། ཨ་ཅག་
སྐྱིད་པའི་ངོ་གདོང་ནས་རྒྱུན་གཏན་དང་མི་འདྲ་བའི་དགའ་ཚོར་གྱི་རྣམ་
འགྱུར་གྱིས་ཁེངས་བཞིན་དུ་ཐུག་པ་འཐུང་གིན་སྐད་ཆ་ཡང་རྫོགས་རྒྱུ་མེད་
པ་ཤོད་ཀྱི་ཡོད། ལྷག་པས་ཨ་ཅག་སྐྱིད་པར་བལྟས་ཏེ'”“ལྷ་ས་རུ་བཞིའི་
མི་ཡོད་ཚད་ཀྱི་ཁྲོད་ནས་དེ་རིང་ཨ་མ་སྐྱིད་པ་ལས་སྐྱིད་པ་དང་དགའ་བའི་
མི་ ཨེ་ཡོད་” ཅེས་ བཤད་པས་ཟླ་ ཕུན་དང་ཚེ་རིང་གིས་ ཐུག་པ་འཐུང་་་་
མཚམས་བཞག་སྟེ་ ཨ་ མ་སྐྱིད་པའི་ གདོང་ལ་བལྟས། ཨ་ མ་སྐྱིད་པས་
འཛུམ་བཞིན་པར་“དངོས་གནས་བདག་མི་བསོད་ནམས་ཅན་ཞིག་ཡིན་
པ་འདྲ། གངས་རོ་གཞིས་ཀའི་ནང་བདག་དང་ལོ་མཉམ་གྱི་སྐྱེས་དམན་
གྱི་དཀྱིལ་ནས་ཇོ་བོ་མཇལ་ཐུབ་པ་ཧ་ལམ་བདག་ལས་མེད། དེ་ནི་
བདག་གི་བུ་ནོར་བུ་འདིའི་བཀའ་དྲིན་ཡིན་”ཞེས་བཤད་དེ་བྱམས་བརྩེ་ཆེ་
བའི་མིག་གི་བལྟ་ཕྱོགས་དེ་ཟླ་ཕུན་གྱི་ཕྱོགས་སུ་སྤོས། ཟླ་ཕུན་གྱིས་ “ ཨ་
མ། ཐུག་པ་བཏུངས། སྔ་ཙམ་ཉལ་ཏེ་སང་ཉིན་སྔ་པོ་ནས་གླིང་བསྐོར་
ལ་འགྲོ་”ཞེས་བཤད། ཁོ་ཚོ་བཞི་པོ་ཐུག་པ་བཏུངས་ཚར་བ་དང་ལམ་
སེང་སོ་སོའི་མལ་སར་ཕྱིན་ནས་ཉལ། །
280



མཚན་མོ་མ་ཅག་སྐྱིད་པ་གཉིད་ཡེ་ནས་མ་ཁུག་པར་རང་གི་བཟའ་
ཟླ་འདས་པོའི་སྣང་བརྙན་ཡིད་ལ་འཁོར་ཏེ་རང་དབང་མེད་པར་མིག་ཆུ་
ཤོར་ནས་སྔས་མགོ་ཡང་བརླན་པར་གྱུར། ཡོང་རང་ཉིད་ད་ལྟ་དཔལ་གྱི་
གྲོང་ཁྱེར་ཆེན་པོ་ལྷ་ སར་འབྱོར་བ་ལ་བསམ་བློ་འཁོར་དུས་དགའ་བ་
དཔག་ཏུ་མེད་པ་སྐྱེས་ཤིང་། མིག་གི་མདུན་དུ་ཇོ་བོའི་གཟི་བྱིན་དཔལ་
འབར་བའི་སྣང་བརྙན། ཁོར་མོ་ཡུག་ཏུ་མཆོད་མེའི་འོད་ཀྱིས་ཁེངས་པ་
དེ་ཚོ་ཤར་ནས་མིག་བཙུམས་ཏེ་སྐྱར་དུ་བཟའ་ཟླ་འདས་པོ་ཁོང་མགྱོགས་
ནས་མྱུར་དུ་གང་ཟག་མི་ཡི་སྐྱེ་བ་བླངས་ནས་ཡུལ་དབུས་ལ་སྐྱེས་ཤིང་།
དམ་པའི་ཆོས་དང་མཇལ་བའི་སྨོན་ལམ་རྩེ་གཅིག་ཏུ་བཏབ། མཚན་
གུང་གི་འཇིག་རྟེན་ནི་ཤིན་ཏུ་དབེན་པས་ཐ་ན་རང་གི་སྙིང་ཁ་འཕག་པའི་
སྒྲ་ཡང་ཐོས་པར་གྱུར། ཨ་ཅག་སྐྱིད་པས་མ་ཎི་བགྲང་བཞིན་དུ་མཚན་
དགུང་གི་ནམ་བསྐྱལ། དེ་ནས་ཕྱི་རོལ་ནས་བྱ་སྐད་དང་པོ་བརྒྱབ་པ་རྣ་
བར་ཐོས་པ་དང་རང་གི་འགྲམ་དུ་ཉལ་བའི་བུ་ཟླ་ཕུན་གཉིད་སད་དེ་མགོ་
བོ་བཀྱག་ནས་ཨ་མའི་ཕྱོགས་སུ་བལྟས། ཨ་ཅག་སྐྱིད་པས་ངག་འཇམ་
པོའི་ངང་“ མོ་ལོ། ད་ལྟ་བྱ་སྐད་དང་པོ་རྒྱག་མ་ཐག་རེད། ཏོག་ཙམ་
ཉོལ་ཅིག་” ཅེས་བཤད་པས་ཟླ་ཕུན་གྱིས་ “ ཨ་མ། གཉིད་ཁུག་མ་བྱུང་
ངམ་”ཞེས་དྲིས། ཨ་མས་“བདག་མཚན་མོ་གཉིད་ཡུན་རིང་པོ་ཁུག་གི་
མི་འདུག ད་ཨོ་ལོ་ཉོལ་ཅིག ནམ་ལངས་པ་དང་ཨ་མས་སྐད་བཏང་
ཆོག་” ཅེས་བཤད་པའི་ཚིག་མཇུག་མ་འགྲིལ་གོང་ཟླ་ཕུན་སྡུར་པའི་སྒྲ་
གྲགས། ཨ་མའི་སེམས་ནང་ཨོ་ལོ་ཟླ་ཕུན་ལམ་དུ་ངལ་དུབ་ཆེན་པོ་བྱུང་
བ་དེ་དག་འཁོར་ནས་ཁོ་ལ་སྙིང་རྗེའི་བློ་བཅོས་མ་མིན་པ་ཞིག་ངམ་ངམ་
ཤུགས་ཀྱིས་སྐྱེས་ཏེ་ཨ་མས་ལུས་སྟོད་ཙོག་ཙམ་བྱས་ནས་ཁོའི་གདོང་ལ་ལྟ་
བཞིན་སྟེང་གི་མལ་ཆས་འཐེན་ཙམ་བྱས། དེ་ནས་ཨོ་ལོ་ཟླ་ཕུན་གྱི་ངོ་
གདོང་ལ་ལྟ་གིན་ལྟ་གིན་རང་གི་བཟའ་ཟླ་འདས་པོའི་ངོ་རིས་ལྟར་དུ་ཡིད་
281



ལ་ཤར་ནས་ཨ་ཅག་སྐྱིད་པ་ཆིག་ལབ་ཤོར། “དཀོན་མཆོག་གིས་བདག་
ཕ་མ་གཉིས་ལ་མོ་ལོ་ཡག་པོ་འདི་འདྲ་ཞིག་གསོལ་རས་གནང་བྱུང༌། མ་
ཤི་གོང་ལ་ཇོ་བོ་ནི་མཇལ་ཐུབ་སོང་། ད་ལོ་ལོ་ཟླ་ཕུན་གྱི་འཇིག་རྟེན་འགྲོ་
སྟངས་དེ་ཡག་པོ་ཞིག་བཟོ་ཐུབ་སོང་ན་ཤི་ཡང་དབུགས་འགྲོ་བདེ་བ་ཡོང་
བ་འདུག་དཀོན་མཆོག་མཁྱེན། །
བྱ་སྐད་གསུམ་པ་བརྒྱབ་སྟེ་ཡུན་རིང་མ་སོང་བར་གྲང་ལྷགས་ ཧ་
ཅང་བསིལ་པོ་ཞིག་སྒེའུ་ཁུང་ནང་ནས་བརྒྱབ་པ་དེས་ ཨ་ ཅག་ སྐྱིད་པ་་་
འདང་རྒྱག་གི་དྲ་བའི་ནང་དུ་ཚུད་པ་ནས་ཚུར་བཀུག ཨ་ཅག་སྐྱེད་པས་
སྐྱར་དུ་མ་ཎི་བགྲང་བཞིན་ག་ལེར་ཡར་ལངས་ནས་གྱོན་ཆས་ལུས་ལ་གྱོན།
སྒོ་ཕྱེ་བ་དང༌། ཙིར་སྒྲ་ཞིག་གྲགས་ཏེ་ཟླ་ཕུན་གཉིད་སད། ཁོས་ལམ་
སེང་ཡར་ལངས་བས་ཨ་མས་“ ཨོ་ལོ་ཏོག་ཙམ་ཉོལ། ད་ལྟ་སྔ་པོ་རེད་”༡
ཅེས་བཤད་ཀྱང་ཁོས་དེ་ལ་ལན་མ་བྱས་པར་ཡར་ལངས་ཏེ་ཡུད་ཙམ་ཞིག་
ལ་གྱོན་ཆས་གྱོན་ཚར་ནས་སྒོའི་ཕྱིར་ཐོན་ཏེ་རྟ་རའི་ནང་བསྐྱོད་དེ་སེམས་
ཅན་གྱི་བྲེས་ནང་གཟན་པ་ཁ་སྣོན་བརྒྱབ། ཡར་ཡོང་ནས་ཨ་མར་“ ཨ་མ།
ད་བདག་ཚོ་གླིང་བསྐོར་ལ་འགྲོ”ཞེས་བཤད་པ་དང་། མ་བུ་གཉིས་
གཟིམ་ཤག་གི་སྒོ་ནས་ཐོན་ཏེ་གླིང་བསྐོར་འགྲོ་མཁན་མི་ཚོགས་ཀྱི་རུ་སྟར་
ནང་ཞུགས་ཏེ་སྨིན་གྲོལ་ཟམ་པ་ནས་གླིང་བསྐོར་གྱི་འགོ་ཚུགས། ནམ་སྐྱ་
བཏང་བའི་སྐབས་ཀྱི་བསིལ་རླུང་དེ་ནི་གྲང་ཆུ་ལུས་ལ་བཤོས་པ་ལྟ་བུ་གྲང་
ངར་ཤིན་ཏུ་ཆེ་བས་གྲང་རླུང་ཨ་ཅག་སྐྱིད་པའི་ངོ་གདོང་ལ་ཕོག་སྟེ་མིག་
གཉིས་ནས་མིག་ཆུ་ཤོར་བ་ཡང་ཚོར་སྣང་མེད་པར་གྱུར། ཟླ་ཕུན་གྱིས་
ཨ་མའི་ལག་ནས་འཇུས་ཏེ་སྐྱིད་ཆུའི་འགྲམ་གྱི་ལམ་བུ་བརྒྱུད་ལྕགས་རི་ཕུ་
ཐོག་འོག་ལ་སླེབས་པ་དང་ངལ་ཕྲན་བུ་གསོས། ་ནམ་རྦད་དེ་ལངས་ནས་
གཡས་གཡོན་ ཁོར་ཡུག་གི་རྣམ་པ་རྣམས་མིག་ གིས་གསལ་པོར་མཐོང༌།
ཟླ་ཕུན་གྱིས་ཨ་མའི་གདོང་པ་མིག་ཆུས་བརླན་པ་དེ་མཐོང་ནས་རང་གི་
282



ལག་པས་ཨ་མའི་གདོང་པ་ཕྱིས། མ་བུ་གཉིས་དལ་བུས་ལྕགས་རི་ཕུ་
ཐོག་རི་ལམ་བབས་ནས་ གླིང་བསྐོར་འགྲོ་མིའི་མི་ཚོགས་དང་མཉམ་དུ་
བསྐྱོད་དེ་ཞོགས་པའི་ཉི་ཟེར་ས་གཞིར་བབས་ནས་དུ་ཞགས་སྲབ་མོ་ཞིག་
གྲོང་ཁྱེར་གྱི་མཁའ་དབྱིངས་སུ་འགྱིང་ནས་ཡོད་པ་དང༌། སྒོ་ར་སོ་སོ་
ནས་ཆུ་བན་སྒལ་པར་འཁུར་ཏེ་ཆུ་ལེན་གཞོན་ནུ་མ་ཁྲོམ་ལམ་སྟེང་དུ་འགྲོ་
བའི་སྐབས་སུ་ཁོ་གཉིས་གླིང་བསྐོར་འཁོར་ནས་གཟིམ་ཤག་གི་སྡོད་ཁང་དུ་
འབྱོར། ༣ ཉིན་མོ་ཟླ་ཕུན་ཁྲོམ་ལ་འགྲོ་མཁན་ཡིན་པས་ ཨ་ མར་ སཾ ཨ་མ། །
བདག་ཕྱི་ལ་འགྲོ་དགོས་ཡོད། ཨ་མ་གཅིག་པུ་ཁང་པའི་ནང་བསྡད་ན་
ཡུལ་པོ་ཡོང་གི་རེད། དེ་ལས་བདག་གིས་ཨ་མ་རང་ཨ་ཅག་ལྷ་མཛེས་
ལགས་ཀྱི་སར་བསྐྱལ་གོ དེ་འདྲ་བྱས་ན་ཡོང་བ་འདུག་གམ”ཞེས་དྲིས་
པས་ཨ་མས་“བདག་མིའི་ནང ལ་ཕྱིན་ན་འཚེར་བ་འདུག དེ་ལས་འདི་
རང་ལ་བསྡད་དེ་ཏོག་ཙམ་ནས་བར་བསྐོར་ལ་འགྲོ་ཡི་ཡིན་”ཞེས་བཤད།
པས་ཟླ་ཕུན་གྱིས་“འོ་ན་དེ་རང་ཡོང་དཱ། བདག་ཕྱི་ལ་འགྲོ་ཡི་ཡིན་དཱ'”
ཞེས་བཤད་དེ་སྒོ་ནས་ཐོན། ཨ་ཅག་སྐྱིད་པས་གདན་ཐོག་ཏུ་བསྡད་སྐྱོར་
ཞིག་བརྒྱབ་སྟེ་ལག་ ཏུ་ ཕྲེང་བ་འདྲེན་ནས་མ་ཎི་བགྲང་། ཚ་རྟིང་ཡོལ་
ཙམ་ལ་ཨ་ཅག་ལྷ་མཛེས་ལགས་འདིར་ཡོང་། ། སྒོ་ཡར་འཛུལ་ནས་སྦུག་
ལ་བལྟས་པས་ཨ་ཅག་སྐྱིད་པ་གཅིག་པུ་བསྡད་ཡོད་པ་མཐོང་སྟེ་ ཨ་ཅག་
སྐྱིད་པ་ལགས། ཟླ་ཕུན་ལགས་ག་པར་ཐད་སོང་”ཞེས་དྲིས་པས་ཨ་ཅག་
སྐྱིད་པས་“ཕྱི་ལ་ཕྱིན་སོང་”ཞེས་ལན་བཏབ། ཨ་ཅག་ལྷ་མཛེས་ལགས་
ཀྱིས་འཛུམ་དམུལ་དམུལ་ངང་“ ཨ་ཅག་སྐྱིད་པ་ལགས། འདིར་གཅིག་
པུ་བཞུགས་ནི་གང་ཡོང་། དེ་ལས་ཕར་ངའི་ནང་ལ་ཕེབས་དོ། ང་
གཉིས་ཅི་གྲོས་མིན་གྲོས་ཀྱི་བཀའ་མོལ་འདྲ་གནང་སྟེ་བཞུགས་ན་དགའ་ཡེ་
རེད” ཅེས་བཤད་པ་དང་ཨ་ཅག་སྐྱིད་པའི་ལག་ནས་འཇུས། ཨ་ཅག་
སྐྱིད་པ་འཚེར་ཏེ་ཁ་ནས་སྐད་ཆ་མ་ཐོན་པར་ལྕེ་སྣར་བཞིན་ཡར་ལངས།
283



ཨ་ཅག་ལྷ་མཛེས་ལགས་ཀྱིས་ལམ་སེང་ ཨ་ ཅག་སྐྱིད་པའི་ལག་པ་ནས་་་
འཇུས་ཏེ་ཕྱི་ལ་འཁྲིད། ཨ་ཅག་སྐྱིད་པ་ག་ཤོད་འདི་ཤོད་མེད་པར་ཨ་
ཅག་ལྷ་མཛེས་ལགས་དང་མཉམ་དུ་གཟིམ་ཤག་གི་སྒོའི་འགྲམ་གྱི་ཨ་ཅག་
ལྷ་མཛེས་ལགས་ཀྱི་སྡོད་ཁང་དུ་འགྲོ་དགོས་བྱུང༌། སྒོར་ཡར་འཛུལ་བ་
དང་ཨ་ཅག་སྐྱིད་པའི་སྣ་ལ་ཆང་གི་དྲི་མ་འཐུལ། ཆང་ཁང་ཁང་པ་ཀ་
གཅིག་མ་བརྒྱུད་སྦུག་ཏུ་འཛུལ་ནས་ཨ་ཅག་ལྷ་མཛེས་ལགས་ཀྱི་སྡོད་ཁང་
དུ་སླེབས། ཨ་ ཅག་སྐྱིད་པ་གདན་ཐོག་ཏུ་འཁོད་པ་ དང་ ཨ་ ཅག་ལྷ་་་
མཛེས་ལགས་ཀྱིས་ལམ་སེང་ཇ་དཀར་སྒོང་གཟུགས་མ་ཞིག་ཅོག་ཙེའི་སྟེང་
དུ་བཙུགས་ནས་ཁོག་ལྡིར་བཀྱག་ཏེ་ཇ་སྲུབས་མ་བླུགས། དགོད་འཚེར་
འཚེར་ངང་“ མ་ཅིག་སྐྱིད་པ་ལགས། ཁྱེད་རང་ངའི་ནང་ལ་འཚེར་སྣང་
ཁྱོན་ནས་ གནང་མི་དགོས། འདིར་ལྷོད་ལྷོད་བྱས་ བཞུགས་ ཨཱ་” ཞེས་
བཤད་དེ་ཁོ་རང་ཨ་ཅག་སྐྱིད་པའི་མདུན་ཕྱོགས་ཀྱི་འབོལ་གདན་ཟུར་དུ་
བསྡད། ཨ་ཅག་ལྷ་མཛེས་ལགས་ཀྱིས་སྐྱར་དུ་གསོལ་ཇ་གང་བཀྱག་ནས་
ཨ་ཅག་སྐྱིད་པར་གཏད་དེ“ཨ་ཅག་ཁྱེད་རང་ལ་དངོས་གནས་བུ་ཡག་པོ་
འདི་འདྲ་ཞིག་འདུག འདི་དངོས་གནས་ཚེ་སྔོན་ཚོགས་བསགས་པའི་
འབྲས་བུ་རེད་དཱ”ཞེས་བཤད་པས་ཨ་ཅག་སྐྱིད་པས་སྐད་ཆ་ཚིག་དེ་ལ་
མོས་མཐུན་ཡོངས་སུ་ཡོད་པའི་རྣམ་འགྱུར་བསྟན། ཨ་ཅག་ལྷ་མཛེས་
ལགས་ཀྱིས་“ད་རེས་ལྷ་སར་ཕེབས་པའི་ཞོར་ལ་སེ་འབྲས་དགའ་གསུམ་ལ་
མཆོད་མཇལ་ཡག་པོ་ཞིག་ཞུ་ཐུབ་ན་ཏག་ཏག་རེད།” ཅེས་བཤད་པས་ཨ་
ཅག་སྐྱིད་པས་ “ བདག་དེ་རང་བསམས་ནས་བསྡད་ ཡོད་” ཅེས་བཤད།
དེ་ནས་ཁོང་གཉིས་ཁྱིམ་ཚང་གི་ལྟོ་གོས་དང་ཕྲུ་གུའི་འགྲོ་སྟངས་ལ་སོགས་
པའི་བརྗོད་བྱའི་གླེང་གཞི་གླེང་བ་དེ་དག་གཉིས་ཀའི་བློ་ལ་མཐུན་ཏེ་ཇི་
ཙམ་བཤད་པ་དེ་ཙམ་གྱིས་སྐད་ཆ་ལྷུག་པར་གྱུར་ནས་ཉི་མ་ཉིན་དགུང་
ཟིན་པ་ཡང་ཧ་མ་གོ ཕྱི་སྒོ་ནས་ཨ་ཅག་ལྷ་མཛེས་ལགས་ཀྱི་བུ་མོ་པད་
284/



འཛོམས་འཛུལ་ཡོང་སྟེ་ཁོ་གཉིས་འགྲམ་དུ་མ་སླེབས་བར་སུས་ཀྱང་མ་ཤེས།
བུ་མོས་མེ་ཕོར་སྟེང་ནས་ཁོག་ལྡིར་བཀྱགས་ཏེ་ཨ་མ་ལགས་དང་སྐད་ཆ་
ཤོད་མཁན་གཙང་པའི་ཆ་བྱད་སྨྲས་པའི་རྨོའོ་ལགས་དེར་གསོལ་ཇ་བཀྱག་
པར་འགྲོ་དུས་ཨ་ཅག་ལྷ་མཛེས་ལགས་ཀྱིས་“འ་ཙི། ང་གཉིས་སྐད་ཆར་
མགོ་འཁོར་ཏེ་བུ་མོ་སླེབས་པ་ཡང་ཧ་མ་གོ་བ་རེད། ཨ་ཅག་སྐྱིད་པ་
ལགས་གསོལ་ཇ་མཆོད་དང༌། ད་ངས་མེ་བཏང་སྟེ་ཉིན་དགུང་ཞལ་ལག་
བཟོས་ཆོག”ཅེས་བཤད་པས་ཨ་ཅག་སྐྱིད་པ་སེམས་ལ་འཚབ་ཤ་ལངས་ཏེ་
“ ད་བདག་འགྲོ་ཡི་ཡིན། ::/ ཨོ་ལོ་ཕལ་ཆེར་སླེབས་ཡོད་ཀྱི་རེད་” ཅེས་
བཤད་པ་དང་སྦྲགས་ཡར་ལངས་པས་ཨ་ཅག་ལྷ་མཛེས་ལགས་ཀྱིས་“འ་ཙི།
དེ་འདྲའི་ཐུགས་བྲེལ་ལ་ཨ། ཉིན་དགུང་ཞལ་ལག་འདིར་མཆོད་དང་།
ཟླ་ཕུན་ལགས་ཏན་ཏན་འདིར་ཕེབས་ཀྱི་རེད་” ཅེས་བཤད་པས་བུ་མོའི་
སེམས་སུ་གཙང་མོ་རྨོ་ལགས་འདི་ཟླ་ཕུན་དང་འབྲེལ་བ་ཡོད་པའི་མི་ཞིག་
ཡིན་པ་རེད་སྙམ། དེའི་སྐབས་སུ་ཕྱི་སྒོ་ནས་ཟླ་ཕུན་སྦུག་ཏུ་འཛུལ་ཡོང་།
ཁོས་དཔྲལ་བའི་སྟེང་གི་རྔུལ་ཆུ་ཕྱིས་བཞིན་“བདག་ཕར་ལོག་པས་སྒོ་ལ་
སྒོ་ལྕགས་བརྒྱབ་འདུག་ ཨ་མ་རང་བར་བསྐོར་ནང་ལམ་འཁྲུལ་ཏེ་ལུས་
མེད་དམ་སྙམ་ནས་དངངས་འཚབ་ཆེན་པོས་བར་བསྐོར་གཅིག་བརྒྱབ་པ་
ཡིན། ཚུར་ཞོར་འདིར་ལྟ་ཙམ་བྱས་པས་ ”ཞེས་བཤད་པ་དང་ཨ་
ཅག་ལྷ་མཛེས་ལགས་ཀྱིས་ “ ཁྱེད་རང་གི་ ཨ་མ་ལགས་མ་བརླག་པ་ངས་
ཁས་བླངས་ཆོག་” ཅེས་ཀུ་རེའི་ཚུལ་དུ་བརྗོད་པ་དང་བུ་མོ་སྐད་བཏང་
ནས་ཟླ་ཕུན་ལ་ཆང་བཀྱག ཨ་ཅག་ལྷ་མཛེས་ལགས་ཀྱིས་“འ་ཙི། ང་
སྐད་ཆ་ཁོ་ནར་མགོ་འཁོར་ནས་ ཨ་ ཅག་སྐྱིད་པ་ལགས་ལ་མཆོད་ཆང་་་
བཀྱག་ རྒྱུ་རྦད་དེ་བརྗེད་པ་རེད། བཞུགས་ཨཱ། ་ཁ་སང་ལངས་པའི་
ཆང་ཞིམ་པོ་ཞིག་ཡོད། དེ་ནས་གང་མཆོད་དང་”ཞེས་བཤད་དེ་སྦུག་
ནས་མདོ་ལ་ཆང་ལེན་པར་ཕྱིན། ཨ་མས་ཟླ་ ཕུན་ལ་སྐད་ཤུགས་ཆུང་
285



དུས་“ད་ཨོ་ལོ་ང་གཉིས་ཕར་ལོག་འགྲོ་”ཞེས་བཤད་པ་དང་ ཨ་ ཅག་ལྷ་
མཛེས་ལགས་ཆང་རྟིར་དང་ཆང་ཕོར་འཁྱེར་ནས་སྦུག་ ཏུ་འཛུལ་ཡོང་།
ཆང་སེ་འདོལ་ཟིལ་པ་ཕྲུམ་ཕྲུམ་གང་བླུགས་ཏེ་ཨ་ཅག་སྐྱིད་པར་བཀྱགས།
ཨ་ཅག་སྐྱིད་པས་ཆང་ཕོར་ཚུར་བླངས་ཏེ་ཕུད་གཏོར་ལན་གསུམ་བྱས་རྗེས་
ཧུབ་གང་བཏུངས། ཨ་ཅག་ལྷ་མཛེས་ལགས་ཀྱིས་“མཆོད་དང་། མཆོད་
ཆང་སོས་པ་ཡིན། གར་པོ་མེད་”ཅེས་བཤད་དེ་ཨ་ཅག་སྐྱིད་པར་གསུམ་
སྒྲོན་མཉེས་དག་བཀྱགས། དེ་ནས་“དེ་རིང་ལྷན་རྒྱུས་གཉིས་ཀ་ཕྱི་ལ་མ་
ཕེབས་ཨང་། ཉིན་དགུང་ཞལ་ལག་འདི་གར་མཆོད་ཅིག་”ཅེས་བཤད་
དེ་ཕ་རོལ་གྱི་ལན་མ་སྒྲུག་པར་སྦུག་ནས་ཐོན་ཏེ་ཐབ་ཚང་དུ་ཕྱིན། ཐབ་
ཚང་ནང་བུ་མོས་ཨ་ཅག་སྐྱིད་པར་“རྨོ་ལགས་དེ་སུ་རེད་”ཅེས་དྲིས། ཨ་
ཅག་ལྷ་མཛེས་ལགས་ཀྱིས་“དེ་ཟླ་ཕུན་ལགས་ཀྱི་ཨ་མ་རེད། ད་རེས་ཆེད་
མངགས་ལྷ་སར་མཆོད་མཇལ་ཞུ་བར་ཁྲིད་ཕེབས་པ་རེད་” ཅེས་བཤད།
བུ་མོས་“ཨཱ་ལད” ཅེས་ལན་བཏབ་གིན་ལྕི་ཁང་ནང་ནས་ལྕི་བ་བླངས་ཏེ་
མེ་ཐབ་ནང་བཏབས། ཨ་ཅག་ལྷ་མཛེས་ཀྱིས་ཤ་བ ཏུབས། བུ་མོ་སོན་
ལ་ཕུག་དང་ལ་ཕིང་ཉོ་བར་བཏང་། ཉིན་གུང་ཞལ་ལག་ལ་སོན་ལ་ཕུག་
རྔོས་མ་དང༌། ལ་ཕིང་ཁུ་བ་ཡོད་པའི་ཚལ་གཉིས་དང་གསོལ་བ་བཀྱག་
ཨ་ ཅག་ལྷ་མཛེས་ལགས་ཀྱིས་ “ མཆོད་དང༌། ཞལ་ལག་ སྟབས་ བདེ་་་་
སྟབས་བདེ་ཡིན་” ཞེས་བཤད། ཨ་ ཅག་སྐྱིད་པས་ སྤགས་དང་སྤགས་
བསྲེས་ཚལ་དེ་གཉིས་ཟ་གིན་ཟ་གིན་བྲོ་བ་གཞན་དང་མི་འདྲ་བ་ཞིག་ཚོར།
ལྷག་པར་ལ་ཕིང་ཞེས་པའི་ཚལ་ལྔ་རི་ལྡུར་རི་དེ་བྲོ་བ་ཆེ་ལ་རྒན་འཁོགས་སོ་
མེད་པས་ཟ་ཡས་ཚལ་ཡག་པོ་ཞིག་རེད་སྙམ་སྟེ་བསྟོད་པའི་སྐད་ཆ་ཚིག་རེ་
གཉིས་ཤོད་དགོས་བསམས་ཀྱང་ཚལ་གྱི་མིང་མི་ཤེས་པས་སྐད་ཆ་ཤོད་མི་
ཤེས་པར་ལ་ཕིང་བླུགས་པའི་ཕོར་པ་ནས་བསྟུད་མར་ཐུར་མ་རེ་གཉིས་
བཟས། ཨ་ ཅག་ ལྷ་ མཛེས་ལགས་ཀྱིས་ལམ་སེང་ “ ལ་ ཕིང་འདི་རྒན་་་་
286



འཁོགས་ཀྱི་མཆོད་ཡས་ཡག་པོ་ཡོག་རེད། ཚལ་འདི་ཞལ་ལ་མཆོད་བདེ་
བ། | ཕོ་བའི་འཇུ་བདེ་བ་དངོས་གནས་དགུང་ལོ་བགྲེས་པས་མཆོད་ཡས་
ཚལ་ཡག་པོ་ཞིག་རེད”ཅེས་བཤད་པས་སྐད་ཆ་དེ་ཨ་ཅག་སྐྱིད་པའི་ཡིད་
ལ་འཐད་པོ་བྱུང་སྟེ་མགོ་བོ་ལྕོག་ལྕོག་ཡང༌ཡང་བྱས། | ཉིན་དགུང་ཞལ་
ལག་ཚར་བ་དང་ཟླ་ཕུན་ཕྱི་ལ་ལས་ཀ་ཡོད་པས་ཕྱི་ལ་ཐོན། འགྲོ་ཁར་ཨ་
ཅག་ལྷ་མཛེས་ལགས་ལ་“བདག་ད་དུང་ལས་ཀ་ཏོག་ཙམ་ཡོད། དེ་ཚར་
བ་དང་ལམ་སེང་ཚུར་ཡོང་གི་ཡིན། | ཨ་མ་ཁྱེད་གཉིས་བཀའ་མོལ་གནང་
སྟེ་བཞུགས་ཨ་”ཞེས་བཤད་པ་དང་ཨ་མར་ལྟ་ཙམ་བྱས་ཏེ་“བདག་འགྲོ་ཡི་
ཡིན”ཞེས་བཤད་ནས་ སྒོ་ཕྱིར་ཐོན། དེའི་རྗེས་ སུ་ ཨ་ ཅག་ ལྷ་ མཛེས་་
ལགས་ཀྱི་བུ་ མོས་ ཟླ་ ཕུན་ གྱི་ ཨ་ མའི་མདུན་དུ་ཡོང་སྟེ་ ཨ་ ཅག་ ལགས།
ང་འགྲོ་ཡི་ཡིན་”ཞེས་བཤད་དེ་སྒོ་ནས་ཐོན། ཨ་ཅག་སྐྱིད་པས་བུ་མོའི།
རྒྱབ་ཏུ་བལྟས་ནས་བསྡད། :: ཨ་ཅག་ལྷ་མཛེས་ལགས་ཀྱིས་བུ་མོར་ལྟ་ཙམ་
བྱས། དེ་ནས་ཨ་ཅག་སྐྱིད་པར་ཁ་ཕྱོགས་ཏེ་“ད་ལྷོད་ལྷོད་བྱས་ཏེ་མཆོད་
ཆང་གནང་ཨཱ”ཞེས་བཤད་པ་དང་ཆང་ལྡིར་བཀྱགས་ཏེ་ཆང་གང་བླུགས།
ཨ་ཅག་ལྷ་མཛེས་ལགས་ཀྱིས་“ངའི་བུ་མོ་ད་ལོ་ལོ་ཉི་ཤུ་ཐམ་པར་སླེབས་པ་
རེད་དཱ། གཟིགས་དང༌། ཨ་མས་བྱམས་ཐག་ཆོད་དེ་ལོ་ལོན་ནའི་
སེམས་ལོན་ཡས་མི་འདུག” ཅེས་བཤད། ཨ་ཅག་སྐྱིད་པས་ “ང་ཚོའི་
ལུང་པར་བུ་མོ་ལོ་ཉི་ཤུར་སླེབས་དུས་ཕྲུ་གུ་གཉིས་གསུམ་གྱི་ཨ་མ་ཆགས་ཏེ།
ལྟོ་གོས་ཀྱང་འགན་དཀྲིས་ཚར་པ་རེད། གྲོང་ཁྱེར་ནང་དངོས་གནས་
སྐྱིད་པོ་རེད་”ཅེས་བཤད། ཨ་ཅག་ལྷ་མཛེས་ལགས་ཀྱིས་“ང་རའི་རེ་བ་
ལ་ གཟིམ་ཤག་གི་ཨ་ཇོ་འོད་ཟེར་ལགས་ བུ་མོར་བྱུང་ན་ཏག་ ཏག་རེད་
བསམ་གྱི་འདུག་ཀྱང་ཇོ་ལགས་འོད་ཟེར་ལགས་ ཕག་རིར་བཞུགས་་་་་
བཞུགས་པ་གནང་ཙང་དོན་དག་དེ་ད་དུང་འགྲུབ་མ་སོང༌། དེའི་ཐད་
ལ་ཟླ་ཕུན་ལགས་ཀྱིས་ཡར་མར་ལག་རྟགས་དང་ཡི་གེ་བསྣམས་ རོགས་
287



གནང་ནས་བཀའ་དྲིན་ཆེན་པོ་ཡིན་”ཞེས་བཤད། ཨ་ཅག་སྐྱིད་པས་
སྐད་ཆ་དེ་ལ་མགོ་བོ་ལྕོག་ལྕོག་བྱས་པ་ལས་ལན་མ་བྱས། ཡིན་ཡང་ཨ་
ཅག་སྐྱིད་པའི་སེམས་ནང་མོ་ལོ་ཁོ་སངས་རྒྱས་རང་འགོ་མ་ཐོན་པར་ད་
དུང་གཤིན་པོའི་ཡར་འདྲེན་འདྲ་ཞིག་བྱེད་མདོག་བྱས་སྙམ་པ་བྱུང༌། ཨ་
ཅག་ལྷ་མཛེས་ལགས་ཀྱིས་“ད་ཟླ་ཕུན་ལགས་དགུང་ལོ་ག་ཚོད་ལ་ཕེབས་
ཀྱི་ཡོག་རེད་”ཅེས་དྲིས། ཨ་ཅག་སྐྱིད་པས་“ མོ་ལོ་ད་ལོ་ལོ་ཉི་ཤུ་རྩ་ལྔ་
ཏག་ཏག་ལ་སླེབས་ཀྱི་ཡོད། ད་ལོ་ཨོ་ལོའི་སྐག་འཁེལ་ཙང་བདག་ལ་
སེམས་ཁྲལ་ཆེན་པོ་འདུག་”ཅེས་བཤད། ཨ་ཅག་ལྷ་མཛེས་ལགས་ཀྱིས་
“སྐག་ཟེར་མཁན་དེ་ཡིན་ཅིག་ཆག་སྒོ་ཡོང་ཟེར་བ་དེ་འདྲ་མ་རེད། སྐག་
གི་དུས་ལ་ཡག་ཉེས་ག་རེ་བྱུང་ནའི་ཡ་ཡུད་ཆེན་པོ་ཡོད་ཟེར་སྲོལ་ཡོང་།
གཅིག་བྱས་ན་སྐག་གི་ལོ་འདིར་ཟླ་ཕུན་ལགས་ལ་མནའ་མ་ཡག་པོ་ཞིག་ཁ་
ཐུག་གྲབས་ཡོད་འགྲོ། དེ་སུས་བཤད་ཐུབ་”ཅེས་ཤོད་བཞིན་གད་མོ་ཧ་
ཧ་བགད། ཨ་ཅག་སྐྱིད་པས་གཏམ་དེ་ཐོས་པ་དང་སྨིན་མའི་མཚམས་
གཉིས་བསྡུས་ཏེ་“ དེ་འདྲ་བྱུང་ན་དཀོན་མཆོག་གིས་ གཟིགས་ པ་རང་་་
རེད་”ཅེས་བཤད་པས་ཨ་ཅག་ལྷ་མཛེས་ལགས་ཀྱིས་རང་གི་ཐོལ་བྱུང་གི་
སྐད་ཆ་དེ་ཕ་རོལ་གྱི་སྙིང་ལ་ཟུག་སོང་སྙམ་ནས་ཁ་སྐྱེངས་པའི་རྣམ་འགྱུར་
སྟོན་བཞིན་“ ཟླ་ཕུན་ལགས་མི་སེམས་བཟང་དེར་མནའ་མ་ཡག་པོ་ཞིག་
ཏན་ཏན་ཡོང་གི་རེད། ཨ་ཅག་ལགས་ཁྱེད་རང་དེའི་ཐད་ཐུགས་ཁྲལ་རྩ་
བ་ནས་གནང་དགོས་བྱེད་པ་མི་འདུག་”ཅེས་བཤད། ༼ཨ་ཅག་ལྷ་མཛེས་
ལགས་ཀྱི་གཏམ་དེས་ཨ་ཅག་སྐྱིད་པའི་ལོ་མང་ཡིད་ལ་སྦས་པའི་སྐད་ཆའི་
རྫིང་བུ་དེའི་ཁ་ཞིག་སྟེ་ སྙིང་ གཏམ་གླེང་འགོ་ཚུགས་ནས་ཟླ་ ཕུན་གྱི་ཕ་
འདས་ནས་ཨོ་ལོ་ཁྱིམ་ཚང་ལྟོ་གོས་ཀྱི་ཆེད་དུ་རང་ཉིད་ ཕངས་མེད་ལ་
བཏང་ནས་དཀའ་དུབ་ཚད་མེད་མྱོང་བ་དང་ད་ལྟའི་ཁྱིམ་གྱི་འཚོ་བའི་
གནས་བབ་གངས་རོ་ལུང་ཚོའི་ནང་གྲལ་འགོར་མ་སླེབས་ཀྱང་གྲལ་གཞུག་
288



ཏུ་ལུས་མེད་པ། གཅུང་མོ་འགྲོ་སྟངས་བཟོ་བའི་སྐབས་ཨ་མས་ཟླ་ཕུན་
ལ་འཇིག་རྟེན་འགྲོ་སྟངས་སྐོར་བཤད་ཡོད་ཀྱང་ཁོས་ཁྱིམ་ཚང་གི་ལྟོ་གོས་
ཀྱི་ཆེད་དུ་གནས་སྐབས་དེ་ཚོ་བསམ་བློ་གཏོང་རྒྱུ་མེད་པའི་སྐོར་བཤད་པ་
དེ་ཚོ་གླེང་བའི་རྗེས་སུ་དབུགས་རིང་ཞིག་བཏང་སྟེ་“ དེ་ཚོ་ཕྲུ་གུའི་ངོས་
ནས་བསམ་བློ་ཡག་རྒྱུ་གང་ཡོད་ཡིན་ནའང་ཨ་མའི་ངོས་ནས་བསམ་བློའི་
རྡོག་ཁྲེས་ལྗི་རྒྱུ་གང་ཡོད་འདུག་”ཅེས་བཤད། ཨ་ཅག་ལྷ་མཛེས་ལགས་
དང་ཨ་ཅག་སྐྱིད་པ་གཉིས་ཀ་ཨ་མའི་གནས་བབ་ལ་སླེབས་ཡོད་པས་མ་
ཅག་སྐྱིད་པའི་གཏམ་དེ་དག་ ལ་ མ་ ཅག་ལྷ་མཛེས་ལགས་གདུང་སེམས་
མཉམ་སྐྱེས་བྱུང་སྟེ་ “ དེ་ཚོ་ཐུགས་ཁག་མི་འདུག རྗེས་སུ་ང་རས་གོ་
སྐབས་ཞིག་བཙལ་ནས་ཨ་ཅག་ལགས་ཀྱི་དགོངས་པ་དེ་དག་ཟླ་ཕུན་ལགས་
ཀྱི་སྙན་ཅོག་ལ་ཞུ་ཐུབ་པ་བྱེད་ཀྱི་ཡིན་”ཞེས་ཁས་ལེན་གྱི་ཚུལ་དུ་བརྗོད་
པས་ཨ་ཅག་སྐྱིད་པས་སྙིང་ཁོང་རུས་པའི་གཏིང་ནས་ཁོང་ལ་ཐུགས་རྗེ་ཆེ་
ཞུས། ཨ་ཅག་སྐྱིད་པས་མཇུག་ཏུ་“ལྷ་ས་གྲོང་ཁྱེར་ཆེན་པོ་འདིའི་ནང་མི་
སེམས་བཟང་ཅན་ཁྱེད་རང་ལྟ་བུ་ཞིག་འཕྲད་པ་དེའང་བདག་གི་ཚེ་སྔོན་
ཚོགས་བསགས་པའི་འབྲས་བུ་ཡིན་གྱི་རེད། ཨོ་ལོ་རང་ཡུལ་བཞག་ནས་
མི་ཡུལ་འགྲིམས་ཏེ་མི་ཚེ་སྐྱེལ་མཁན་མི་ཞིག་ཡིན་པས་ཁོའི་སེམས་ནང་
ཕལ་ཆེར་ལུང་ཁུག་གི་བུ་མོ་ཞིག་ཡོད་ཀྱི་མ་རེད། དེ་འདྲ་སོང་ཙང་སླད་
ཕྱིན་ ཨ་ཅག་ཁྱེད་ཀྱིས་ ཨ་ མའི་ཚབ་གནང་སྟེ་དེའི་ཐད་ཁ་ཏ་བསླབ་བྱ་
གནང་རོགས་གནང༌། བདག་ གིས་ ནམ་ ཡང་ མ་ བརྗོད་ པ་ ཞུས་ཆོག
བདག་གིས་ཨ་ཅག་ཁྱེད་དང་ཁྱེད་ཀྱི་ཁྱིམ་ཚང་བུ་ཕྲུག་བྱ་བ་ལམ་འགྲོ་ཡོང་
བའི་སྨོན་ལམ་བརྒྱབ་ཆོག” ཅེས་མིག་ཆུ་ཕྲུམ་ཕྲུམ་ངང་ཡིད་འགུལ་བའི་
གཏམ་དེ་དག་སྨྲས་པ་ལ་ཨ་ཅག་ལྷ་མཛེས་ལགས་ཀྱིས་རོགས་རམ་མཐའ་
ཅིག་ཏུ་ཞུ་རྒྱུའི་ཁས་བླངས། » ཨ་ཅག་སྐྱིད་པས་སྐད་ཆ་དེ་དག་བཤད་
ཚར་བ་དང་སེམས་ནང་གི་རྡོག་ཁྲེས་ཤིན་ཏུ་ལྗིད་པོ་ཞིག་ཕབ་པའི་སྣང་བ་
289



ཤར་ཏེ་སེམས་ལ་སྤྲོ་སྣང་བཅོས་མ་མིན་པ་ཞིག་སྐྱེས་ཏེ་དགའ་ཚོར་ཆེན་
པོས་ ཆང་ཕོར་ཡར་བཀྱགས་ཏེ་སེམས་བཟང་ཅན་གྱི་ཨ་ཅག་ཁྱེད་ལ་
བདག་གིས་མཆོད་ཆང་གང་འགྱོགས་ཀྱི་ཡིན” “མཆོད་ཆང་ཕོར་པ་
གང་པོ་དེ་དམ་ཚིག་གཙང་མ་ཡོང་བའི་རྟེན་འབྲེལ་ཡིན་”ཞེས་བཤད་པས་
ཨ་ཅག་ལྷ་མཛེས་ལགས་ཀྱི་ཆང་ཕོར་ཚུར་བླངས་ཏེ་ལམ་སེང་ཞབས་དག་
བརྒྱབ། དེ་ནས་ཆང་ལྡིར་ཚུར་བླངས་ཏེ་ཆང་ཕོར་ནང་ཆང་གང་བླུགས་
ཏེ་ཡར་བཀྱགས་ནས་“ཨ་ཅག་ཁྱེད་རང་དེ་རིང་མཇལ་བའི་ཐོག་མ་ཡིན།
ཡང་སླད་ཡང་ཡང་མཇལ་རྒྱུ་ཡོང་བ། ཟླ་ཕུན་ལགས་ང་ཚོ་སྔར་གཤིབས་
པའི་མི་ཡག་པོ་ཞིག་ཡིན་པ་དེའི་ངོ་ལ་གཟིགས་ཏེ་མཆོད་ཆང་གཙང་་་
བཞེས་གནང་རོགས་གནང་”ཞེས་བཤད་དེ་ཆང་བཀྱགས་པས་ཨ་ཅག་
སྐྱིད་པས་ཆང་ཕོར་ཚུར་བླངས་ཏེ་ཞབས་དག་བརྒྱབ། ། དེ་ལྟར་ཕན་ཚུན་
སྐད་ཆ་ཤོད་གིན་ཤོད་གིན། ཆང་འཐུང་གི་ན་འཐུང་གིན་བྱས་ཏེ་ཉི་མ་
དགོང་ཇའི་དུས་སུ་སླེབས་དུས་ཁོ་གཉིས་གཉིས་ཀ་ར་ཕྲན་བུ་བཟི་ནས་ངོ་
གདོང་དམར་པོར་གྱུར་ཏེ་དགའ་དགའ་སྤྲོ་སྤྲོའི་ནང་དུས་འདས་སོ། :://
1:| ཉི་མ་ནུབ་རིའི་རྩེ་མོར་སླེབས་པ་དང་ཉི་འོད་སེར་ལྷག་ལྷག་ཅིག་ས་
གཞིར་འཕྲོས་ཏེ་བསིལ་བསིལ་རླུང་བུས་ཉི་མའི་ཚ་དྲོད་རྣམས་དེད་དེ་གློ་
བུར་དུ་གྲང་ཤུར་རེར་གྱུར།། ཟླ་ཕུན་གྱིས་ཨ་མའི་ལག་གཡོན་པ་ནས་
འཇུས་ཏེ་མ་བུ་གཉིས་བར་བསྐོར་དུ་བསྐྱོད། : བར་བསྐོར་ནང་ཚོང་ཁང་
ཕལ་ཆེ་བ་སྒོ་བརྒྱབ་ཟིན། | སྐོར་ལམ་སྟེང་ས་ཕྱོགས་ག་ས་ག་ནས་འབྱོར་
པའི་འགྲུལ་པས་ཁེངས།། ཁོ་གཉིས་མདུང་རྩེ་ཟུར་ནས་བསྐྱོད་དེ་གསུང་
ཆོས་རྭ་བའི་ཟུར་གྱི་ཁྲོ་ཆེན་པོའི་མདུན་དུ་འབྱོར་དུས་དེར་མེ་ཕུང་འཁྱིལ་
ཡོད་པས་ཟླ་ཕུན་གྱིས་མེ་ཕུང་ཁྲོད་དུ་བསྐྱོད་ནས་ཞིང་པ་བཀྱགས་ཏེ་ནང་
དུ་བལྟས་པ་ན་མེ་ཕུང་གི་དཀྱིལ་དུ་སྐྱེས་དམན་ལོ་ན་ལྔ་བཅུ་ཙམ་ལ་ཉེ་བ་
ཞིག་གིས་བྲིས་ཐང་ཞིག་གི་མདུན་དུ་བསྡད་ནས་རྟ་དབྱངས་རིང་པོ་འཐེན་
290



བཞིན་ཡོད་པ་དེར་གཡས་གཡོན་མི་ཚང་མས་འཇམ་ཐིང་ངེར་ཉན་འཇོག་
བྱེད་པ་དེ་མཐོང་ནས་ཁོའི་ཡིད་ལ་ཨ་ཅེ་དེས་ཕལ་ཆེར་གེ་སར་སྒྲུང་ཤོད་ཀྱི་
ཡོད་པ་རེད་སྙམ་པའི་སྐབས་ སུ་ ཨ་མས་ ༦ ཨོ་ལོ། ། འདི་ན་གང་བྱེད་ཀྱི་
འདུག” ཅེས་དྲིས་པས་ཟླ་ཕུན་གྱིས་“ གེ་སར་སྒྲུང་ཤོད་ཀྱི་འདུག” ཅེས་
བཤད། ཁོའི་འཁྲིས་ལ་ཡོད་པའི་རྒད་པོ་ཞིག་གིས་“འདི་གེ་སར་སྒྲུང་མ་
རེད། བླ་མ་མ་ཎི་ཤོད་ཀྱི་ཡོག་རེད་”ཅེས་བཤད་པས་ཨ་ཅག་སྐྱིད་པས་
ལམ་ སེང་རྒད་པོ་དེར་ “ ག་ རེ་ཤོད་ཀྱི་འདུག” ཅེས་དྲིས། རྒད་པོས་
“ ནོར་བཟང་གི་ རྣམ་ཐར་ཤོད་ཀྱིས་”ཞེས་ལན་བཏབ། | ཨོ་ ཅག་སྐྱིད་
པས་ཡུད་ཙམ་ཉན་པས་བླ་མ་མ་ཎི་ཤོད་མཁན་གྱི་སྐད་དེ་གཙང་སྐད་ཡིན་
ཞིང་། | སྐད་སྙན་ལ་རྟ་རིང་རྟ་ཐུང་སོ་སོའི་མགྲིན་ཁུག་ཧ་ཅང་ཡག་པོ་
འདུག་པས་ཨ་ཅག་སྐྱིད་པ་དེ་ལ་དབྱིངས་ཞུགས། ཟླ་ཕུན་གྱིས་ “ ཨ་མ།
དེ་འགྲོ་”ཞེས་ཐེངས་ཁ་ཤས་ལབ་ཀྱང་ ཨ་མས་ཁོའི་སྐད་ཆར་ཡ་མ་བྱས་
པས་ཁོས་འཚང་ཀའི་སྲུབས་ལ་འཛུལ་ཏེ་ཨ་མར་སྡོད་ས་ཞིག་བཙལ། 1:|: ཨ་
མ་དེར་བཞག་རྗེས“ ཨ་མ། བདག་བར་སྐོར་བསྐོར་བར་འགྲོ་ཡི་ཡིན།
ཏོག་ཙམ་ནས་བདག་གིས་བསུ་རུ་སླེབས་ཡོང་། | ༨ ཨ་མི་རང་དེ་གར་སྡོད་
ཨང་”ཞེས་བཤད་དེ་འཚང་གའི་དཀྱིལ་ནས་དོན་ཏེ་བར་བསྐོར་ལ་ཕྱིན།
ཨ་ཅག་སྐྱིད་པས་བླ་མ་མ་ཎི་ཉན་པའི་ཚེ་ན་སྒྲུང་གི་བརྗོད་མཚམས་ནོར་
བཟང་བྱང་ནས་འཁོར་ཏེ་ཏ་ལ་ལ་མོའི་ལ་བཙས་གཉིས་པའི་སྟེང་དུ་ཨ་
མས་བསུ་ཆང་བཀྱིགས་པའི་སྐབས་སུ་སླེབས་ནས་བླ་མ་མ་ཎི་ཤོད་མཁན་
གྱིས་ཐང་གའི་རི་མོར་མཛུབ་མོ་འཛུགས་བཞིན་རྟ་དབྱངས་ཅུང་རིང་ཙམ་
གྱི་སྒོ་ནས་“ཀ་ལས་བྱས་པ་ཅན་གྱི་ཨ་མའི་བུ་ཆུང་ནོར་བཟང་། ཁ་ལ་
ཉན་པའི་བུ་ཆུང་བྱང་ནས་འཁོར་བ་ཡག་བྱུང༌། ག་བཏང་གོ་ཆོད་ཡོང་
བའི་མ་ངའི་དགྲ་འདུལ་གཉེན་སྐྱོང་། ང་གཉིས་མ་བུ་འཕྲད་པས་ཞིམ་
པོའི་བསུ་ཆང་བཞེས་དང་། :.” སྐད་གདངས་ཕྲ་ལ་ མགྲིན་ཁུག་
291



སྙན་པ། ལྷག་པར་གཙང་སྐད་ཕྲན་ཙམ་འདྲེས་པའི་བརྗོད་ཚིག་དེ་དག་
ཨ་ཅག་སྐྱིད་པའི་རྣ་བར་ཐོས་དུས་མུ་ཏོ་བར་ཟས་ཐོབ་པ་ལྟ་བུའི་སྤྲོ་སྣང་
འཕེལ་ནས་བློ་རྩེ་གཅིག་སྒྲིམ་གྱིས་ཉན། དེ་ནས་ལ་བཙས་དང་པོའི་སྟེང་
དུ་བཙུན་མོ་ལྔ་བརྒྱའི་བསུ་ཆང་། དེ་ནས་ཕོ་བྲང་ལྷོ་སྒོའི་ཐང་དུ་ཡབ་
ཆེན་གྱི་བསུ་བ་བཅས་རིམ་གྱིས་བརྗོད་དེ་ཡུམ་ནས་ཨ་མཆོད་ཧ་རི་དང་
བཙུན་མོ་ལྔ་བརྒྱའི་བྱེད་ལས་ཀྱིས་ཡིད་འཕྲོག་ལྷ་ཡུལ་དུ་མ་བྱོན་ཀ་མེད།
བྱུང་བའི་སྐོར་ནོར་བཟང་ལ་ཞིབ་པར་ཞུས་པས་ནོར་བཟང་ཐུགས་རབ་ཏུ་
སྐྱོ་སྟེ་གསོལ་ཆས་མི་བཞེས་ཤིང་། མནལ་ཡང་མ་ཁུག དེ་ནས་ཞག་
གསུམ་སོང་བའི་ཚེ་ན་ནོར་བཟང་གིས་ཡུམ་ལ་འདི་སྐད་དོ། » “ བཀའ་
དྲིན་འཁོར་མེད་ཡུམ་ཆེན་ཨ་མ་ལགས། བདག་ཉིད་ཕོ་བྲང་འདི་རུ་
བསྡད་ ན་ ཡང་། ཡིད་འཕྲོག་ དྲན་ པའི་ སྡུག་བསྔལ་ འཛད་ མི་ ཤེས།
ཡབ་ཀྱི་བཀའ་བཀྱོན་ལྔ་བརྒྱའི་སྙིང་ཚིམས་བྱ། འདི་རུ་བསྡད་ཀྱང་སྡུག་
བསྔལ་དཔུང་ཆེན་འདིས། ནོར་བཟང་མནར་བས་དུས་མིན་འཆི་བར་
ངེས། བདག་ཉིད་ཡིད་འཕྲོག་འཚོལ་དུ་འགྲོ་བ་ཡིན། རེ་ཞིག་ཨ་མས་
སྐུ་ངལ་མ་མཛད་ཅིག་”གསུངས་ནས་ཟླ་བ་བཞི་པའི་ཚེས་ཆེན་བཅོ་ལྔའི་
ཟླ་བ་ཤར་བ་དང་དུས་མཉམ་དུ་ནོར་བཟང་གཅིག་པུར་ཐོན་ནོ། བརྗོད་
མཚམས་དེའི་སྐབས་སུ་ཉན་པ་པོའི་མི་ཚོགས་ཀྱི་ཁྲོད་དུ་འཇམ་ཐིང་ངེར་
གྱུར་ནས་རྒན་རྒོན་ལ་ལས་ཕུ་ཐུང་གི་སྣེ་མོ་ནས་འཐེན་ཏེ་མིག་ཆུ་འཕྱིས།
ཨ་ཅག་སྐྱིད་པ་ཡིད་རབ་ཏུ་གདུང་སྟེ་མཆི་མའི་ཐིགས་པ་རང་དབང་མེད་
པར་མིག་གི་ལྟེང་ཀ་ལས་ཕྱུང་ནས་སྒྲུང་མཁན་གྱིས་གང་ཤོད་པ་ཡང་རྣ་
བར་མི་ཐོས། ཟླ་ཕུན་བར་བསྐོར་གཉིས་འཁོར་ཏེ་ཁྲོ་ཆེན་པོའི་མཚམས་
སུ་སླེབས་པ་དང་མི་ཕུང་གི་གསེབ་ནས་བལྟས་པས་ཨ་མས་མིག་ཆུ་ཕྱིས་
ཀྱིན་ཕྱིས་ཀྱིན་སྒྲུང་མཁན་གྱི་ངོ་ལ་བལྟས་ནས་བློ་རྩེ་གཅིག་སྒྲིམ་གྱིས་སྒྲུང་
ཉན་ནས་བསྡད་ཡོད་པ་མཐོང་སྟེ་ཁོས་སྐད་གཏོང་མ་ཕོད་པར་ལམ་ཟུར་
292



ཞིག་ཏུ་རྐུབ་བཙུགས་ནས་ངལ་ཕྲན་བུ་གསོས། དེ་ནི་མདུན་ཕྱོགས་ནས་
མི་གཅིག་ལྕགས་ཀྱི་འཁོར་ལོ་གཉིས་ཅན་ཞིག་གི་ཐོག་ཏུ་བཞོན་ནས་འཁྱར་
འཁྱོར་ངང་མི་ཚོགས་ཀྱི་དཀྱིལ་དུ་ཡོང་ནས་མཐར་ ཟླ་ ཕུན་གྱི་མདུན་དུ་
འགྱེལ། ཁོས་ལམ་སེང་ཡར་ལངས་ཏེ་ལྕགས་ཀྱི་འཁོར་ལོ་དེའི་ར་ཅོ་ནས་
འཇུས་ཏེ་མི་དེ་ཡར་བསླངས། མི་དེས་མགོ་བོ་འཕུར་ཙམ་བྱས་ཏེ་སྐྱར་
དུ་ལྕགས་ཀྱི་འཁོར་ལོ་བཞོན་ནས་མི་ཚོགས་དཀྱིལ་དུ་སོང༌། ཁོས་དེའི་
རྒྱབ་ཏུ་བལྟས་ནས་སེམས་སུ་“འ་ཙི། མི་དེའི་རྩལ་ལ་ཡང་། འཁོར་ལོ་
ཕྲ་མོ་གཉིས་ས་ལ་བཙུགས་ནས་འཁོར་བ་དེའི་སྟེང་དུ་བཞོན་ཏེ་རིལ་རྒྱུ་
ཕར་བཞག་ད་དུང་རྐང་འགྲོས་ལས་མགྱོགས་པ་འགྲོ་ཐུབ་ཀྱི་འདུག་
རྩལ་དེ་འདྲ་དཔེ་རེད་” སྙམ་བཞིན་དུ་གནས་པའི་ཚེ་ན་ཁྲོ་ཆེན་མོའི༌
མདུན་གྱི་མི་ཚོགས་ གྲོལ། ཁོས་མགྱོགས་པོ་ཡར་ལངས་ཏེ་མི་ཚོགས་་་
དཀྱིལ་དུ་ཕྱིན་ནས་ཨ་མ་བཙལ་བར་སོང་། མི་ཕལ་ཆེ་བ་ཕྱིན་ཚར་
འདུག་ཀྱང་ཨ་ཅག་སྐྱིད་པས་ད་དུང་བླ་མ་མ་ཎི་ཤོད་མཁན་བུད་མེད་དེ་
དང་གཏམ་གླེང་བྱེད་གིན་བསྡད་འདུག ཟླ་ཕུན་ཁོ་གཉིས་ཀྱི་འཁྲིས་ལ་
འགྲོ་དུས་ཨ་མས་བླ་མ་མ་ཎི་ཤོད་མཁན་ལ་“འདི་བདག་གི་ཨོ་ལོ་ཡིན་”
ཞེས་ངོ་སྤྲོད་བྱས་པ་དང་བླ་མ་མ་ཎི་ཤོད་མཁན་གྱིས་“བདག་ཚོ་གཙང་པ་
གཅིག་པ་རེད་”ཅེས་དགོད་འཚེར་འཚེར་ཤོད་ཀྱིན་ཤོད་ཀྱིན་ཐང་ག་བསྡུ་
གསོག་བརྒྱབ། ཁོ་ཚོ་གསུམ་པོ་མཉམ་དུ་བར་སྐོར་ནང་བསྐོར་ཞིག་
བརྒྱབ་སྟེ་རང་རང་གི་སྡོད་ཁང་དུ་སོང་། དེའི་སྐབས་སུ་ས་གཞི་མུན་
པའི་ཡོལ་བས་རིམ་བཞིན་བསྒྲིབས་པ་དང་། བར་སྐོར་གྱི་སྒེའུ་ཁུང་སོ་
སོ་ནས་ཞུ་མར་གྱི་འོད་སྣང་འཚེར། ཨ་ཅག་སྐྱིད་པ་དང་ཟླ་ཕུན་གཉིས་
གཟིམ་ཤག་གི་ རྒྱལ་སྒོའི་མདུན་དུ་འབྱོར་དུས་ཚེ་རིང་དང༌ ལྷག་ པ་ཁོ་་་
གཉིས་བསྒུགས་ནས་མ་སླེབས་སྟབས་སེམས་པ་འཚབ་སྟེ་རྒྱལ་སྒོའི་མདུན་
དུ་ལངས་ནས་བསྡད་ཚེ་རིང་གིས་ཁོ་གཉིས་མཐོང་བ་དང་མདུན་དུ་རྒྱུགས་
293



ཡོང་སྟེ”“ སྟབས་ཡག་ཁྱེད་གཉིས་ད་དུང་མ་སླེབས་ན་ང་གཉིས་བར་སྐོར་
ལ་ཕྱིན་ཏེ་འཚོལ་རྩིས་ཡོད། ད་ལྟ་རང་རབ་གསལ་སྲང་ལམ་ལ་ཁམས་
པ་དང་ གྲ་པ་རྒྱག་རེས་ཤོར་ཏེ་ གྱི་བཙུགས་ནས་མི་གཅིག་རྐྱེན་ལམ་ལ་
གཏོང་བ་ཡོད།	འགྲོ། ད་མགྱོགས་པོ་ནང་ལ་འགྲོ”ཞེས་ཤོད་ཀྱིན་ཁོ་
ཚོ་ཚང་མ་གཟིམ་ཤག་གི་རྒྱལ་སྒོར་འཛུལ་ནས་སྒོ་བཙན་པོ་བརྒྱབ།
ཀྱིསང་ཞོགས་མ་བུ་གཉིས་ཞོགས་ཇ་བཏུངས། ཇ་ལྡུར་བལྡགས་་
རྗེས་གླིང་བསྐོར་ལ་བསྐྱོད། ཁྱི་དང་ཚེ་ལུག་ལ་སོགས་པ་ཁྲིད་པའི་གླིང་
བསྐོར་འགྲོ་མཁན་རྒན་རྒོན་ཁྱུ་གཅིག་ཡོད་ པ་དེའི་གྲལ་དུ་ཞུགས་ཏེ་ཀླུ་
སྦྲུག་གི་མཚམས་སུ་སླེབས་དུས་འོག་ལ་འཁོར་ལོ་བསྒར་བའི་ཤིང་སྒྲོམ་ནར་
མོ་ཅན་ཞིག་གི་སྟེང་དུ་ཇ་རིལ་ཁེ་གཙང་དོ་པོ་དྲུག་ཙམ་བླུགས་པ་དེའི་
མདུན་ནས་མི་གཅིག་གིས་འདྲུད་དེ་བསྐྱོད་བཞིན་ཡོད་པ་དེ་ཟླ་ཕུན་གྱིས་
མཐོང་ སྟེ་ ཨ་ མ་ ལྟོས་ དང༌། འདི་ ནི་ མིས་ འཐེན་ འཁོར་ ལོ་ རེད།
སེམས་ ཅན་ གསུམ་ བཞིས་དབོར་རྒྱུའི་ ཅ་ལག་མི་ གཅིག་གིས་དབོར་གྱི་
ཡོད” ཅེས་བཤད། ཨ་མས་མ་ཎི་བགྲངས་བཞིན་ ཕར་ལྟ་ཙམ་བྱས་པ་
ལས་ཁོའི་སྐད་ཆར་ཡ་ལེན་མ་བྱས། །ཟླ་ཕུན་གྱི་བསམ་པར་ ཅ་ལག་དེ་
དངོས་གནས་གོ་ཆོད་པོ་རེད་སྙམ་པ་བྱུང་བཞིན་ཨ་མ་དང་མཉམ་དུ་མུ་
མཐུད་ལམ་དུ་བསྐྱོད། ཁོ་གཉིས་གཙང་པོའི་ཆུ་ལག་གཅིག་གི་འགྲམ་དུ་
སླེབས། དྭངས་པའི་གཙང་ཆུའི་ནང་ལྟོ་དཀར་ཉ་མོ་རིང་ཐུང་ཁྲུ་གང་
ཙམ་བྱས་པ་མང་པོ་ཕར་འགྲོ་ཚུར་འོང་བྱེད་བཞིན་ཡོད་ལ་འགྲམ་དུ་མི་
སླེབས་ཀྱང་མ་འདྲོགས། གླིང་སྐོར་བསྐོར་མཁན་ཚོས་ལྟོ་ཕད་ནང་ནས་
ཟན་གྱི་ཆང་བུ་ཆུ་ནང་དུ་གཡུག་པ་དང་ཉ་མོ་ཆུ་ཁར་འཁྱུག་ནས་ཟས་ལ་
ཧབ་ཐོབ་བརྒྱབ། མ་བུ་གཉིས་དེ་ལ་ཡུད་ཙམ་བལྟས་ཏེ་མུ་མཐུད་ལམ་
དུ་ཞུགས། ལྕགས་རི་ཕུ་ཐོག་བབས་ནས་ཟླ་ཕུན་གྱིས་“ ཨ་མ། 2:|དཀའ་
ལས་ ཁ་མ་སོང་ངམ” ཞེས་དྲིས་པས་ཨ་མས་“ སྣང་དག་མི་འདུག” ཅེས་
294



བཤད་དེ་ཤར་རེར་མདུན་དུ་བསྐྱོད། ཁོ་གཉིས་ཀླུ་ཁང་ནང་འབྱོར་བ་
དང་ངལ་གསོ་ ཕྲན་བུ་བརྒྱབ། ཨ་ཅག་སྐྱིད་ པས་ ཕོ་བྲང་པོ་ཏ་ལར་་་
ཕྱོགས་ཏེ་གུས་ཕྱག་གསུམ་འཚལ། དེ་ནས་ཐལ་མོ་སྦྱར་ཏེ་སྨོན་ལམ་
བཏབ། 3 ཉི་མའི་འོད་ཟེར་ཤར་གྱི་རི་རྩེ་ནས་བབས་ཏེ་རིམ་བཞིན་ས་
གཞི་ཡོངས་ལ་ཁྱབ། ཁོ་གཉིས་ཀླུ་ཁང་ནས་ཐོན་ཏེ་ར་མོ་ཆེའི་འགོར་
སླེབས་པ་དང་ལམ་གྱི་བྱང་ངོས་སུ་གུར་གྱི་གྲོང་ཚོ་ཞིག་ཆགས་ཡོད་པ་དེར་
མ་བུ་གཉིས་ཡ་མཚན་སྐྱེས་ཏེ་ ཕར་ལྟ་ཚུར་ལྟ་བྱེད་བཞིན་ལམ་དུ་བསྐྱོད།
འདིར་གཞི་སྦྲ་ནག་ལས་གྲུབ་པ་ཡིན་ཡང་རས་རྙིང་གི་ལྷན་པས་གཞི་ཧ་
ལམ་མཐོང་རྒྱུ་མེད་པའི་གུར་དང་། རས་གུར་དཀར་པོ་དྲེག་པས་འཚོས་
ཏེ་དཀར་པོའི་མདོག་ཀྱང་འགྱུར་བའི་སྟེང་དུ་སྣམ་ཚལ་དང་། རས་ཚལ་
གྱི་ལྷན་པ་ཉིས་བརྩེགས་སུམ་བརྩེགས་བརྒྱབ་པའི་གུར་མང་པོ་བསྟར་དུ་
ཆགས་པའི་བར་ལ་རྩྭ་ཐག་དང་བལ་ཐག་རྩིད་ཐག་ལ་ སོགས་པའི་གུར་
ཐག་སྣ་ཚོགས་ཕུར་པར་བཏགས་ཏེ་སྡོམ་ཚང་བསགས་པ་ལྟ་བུའི་གསེབ་ཏུ་
སེམས་ཅན་གྱི་རུས་པ་དང༌། གཡག་ལུག་གི་རྭ་ཅོ། དེ་མིན་ གད་
སྙིགས་ཀྱིས་ཁེངས་འདུག གུར་ལ་ལའི་མདུན་དུ་ལུག་དང་གླང་ རེ་་་
གཉིས་བཏགས་ཡོད་ལ་ལ་ལའི་མདུན་དུ་ཤ་ཤེད་སྐྱོ་ལ་གཟུགས་ཕུང་ཆུང་
བའི་བོང་བུ་དང་། རྣ་བ་ཀྲོང་ཞིང༌། མཆུ་ཏོ་རིང་བ། ལྟོ་བ་ལོང་ལ་
འབྱར་ ནས་ རྩིབས་ མ་ རོང༌ ངེར་ སྡོད་ པའི་ ཤ་ ཁྱི་ ཡང་ བཏོགས་ ཡོད།
མདུན་གྱི་རས་གུར་རྙིང་སོང་ཞིག་གི་སྒོའི་མདུན་དུ་རྒད་པོ་མགོ་སྐྲ་དཀར་
པོ་ཟིང་ངེར་ལངས་ཤིང་། ངོ་གདོང་ནག་ པ་ སོལ་བ་ལྟ་བུར་གྱུར་བ།
ཁ་མིག་གཉིས་ནས་ཁ་ཆུ་མིག་ཆུ་འཛར་བ་ཞིག་ཉལ་ནས་ཡོད་པ་ དེའི་
མགོའི་མདུན་དུ་སློ་མ་ཞིག་ནང་དངུལ་སྐར་ལྔ་དང་། ཕྱེད་བརྒྱད། | ཞོ་
གང་ལ་ སོགས་པ་ཐ་ཐོར་བླུགས་ཡོད་པས་ཟླ་ཕུན་གྱིས་དངུལ་ཁུག་ནས་
དངུལ་ཞོ་གང་བཏོན་ཏེ་སློ་མའི་ནང་དུ་བླུགས། དེའི་འགྲམ་དུ་ཡོད་པའི་
295



བྱིས་པ་རྐུབ་དམར་ཧྲེང་ཞིག་གིས་མཐོང་སྟེ་ལམ་སེང་ཁོའི་མདུན་དུ་ཡོང་
ནས་མཐེ་བོང་ཀེར་ཏེ་དངུལ་སློང་། ཁོས་ཕྲུ་གུ་དེ་ལ་དངུལ་སྟེར་མ་ཐག་
ལྷོ་ངོས་རྩིག་འགྲམ་དུ་བསྡད་པའི་ཕྲུ་གུ་མགོ་སྐྲ་རལ་པ་ཕྱང་ཕྲུལ་དུ་གྱུར་བ།
ལུས་ལ་སློག་ཧྲུལ་གྱི་སྐྱ་ཚགས་གྱོན་པ་འགའ་དང༌། མགོ་སྐྲ་ཇེམ་ཙེས་
བྲེགས་ཀྱང་བོང་བུས་སོ་བརྒྱབ་པ་ལྟ་བུ་ལ་ལུས་ལ་སྣམ་བུ་བུག་རྡོལ་གྱི་ཕྱུ་པ་
གྱོན་པ། སྐེ་ལ་སྐུད་པ་དྲེག་པ་ཅན་གྱི་སྣེ་མོར་བོད་བཟོའི་ཟངས་ཀྱི་ཐུར་
མ་ཆུང་ངུ་རེ་བཏགས་པ་འགའ་ཤས་ཡོད་པ་དེ་ཚོ་ཚུར་རྒྱུག་ཡོང་སྟེ་མཐེ་
བོང་ཀེར་ནས་དངུལ་སློང་། ཟླ་ཕུན་གྱིས་ཚང་མར་ཞོ་གང་རེ་བྱིན་པས་
ཕྲུ་གུ་གཅིག་གིས་གུར་ངོས་སུ་སྐད་ཆེན་པོས་འབོད་པ་དང་ལམ་སེང་གུར་
ནང་ནས་བུད་མེད་པང་དུ་ཕྲུ་གུ་འཁྱེར་བ་འགའ་ཤས་དོན་ཡོང་སྟེ་དེ་ཚོས་
“ཐུགས་རྗེས་གཟིགས། བདག་ཚོ་ལ་སྐལ་བ་མ་བཅད་རོགས་གནང་”
ཞེས་བཤད། ཁོས་དེ་ཚོར་སྐར་ལྔ་རེ་སྤྲད་ནས་ཕར་ལྟ་སྐབས་ཕར་ཕྱོགས་
སུ་རྒད་པོ་དང་རྒད་མོ་ངོ་གདོང་དྲས་གདན་ལྟར་གྱི་གཉེར་མས་ཁེངས་པ་
དང༌། སྐྱེས་པ་མིག་ལོང་བ། བྱིས་པ་རྐང་པ་བཙུགས་མ་ཐུབ་མཁན་
ཁག་ཅིག་གིས་ཁོའི་ཕྱོགས་སུ་བལྟས་ཏེ་སྐད་ཆེན་པོས་མ་ཎི་བགྲངས་པ་
དང༌། གླུ་ལེན་པ། ། མཐེ་བོང་གནམ་ལ་བསྒྲེངས་ པ་ སོགས་བྱེད་ཀྱི་
འདུག་པས་དངུལ་ལྷག་རྣམས་དེ་གར་སྟེར་ནས་དངུལ་ཁུག་བརྡབས་ཏེ་
ཡོང་ཡང་ད་དུང་བུད་མེད་དང་བྱིས་པ་འགས་ཡར་ཙམ་རྗེས་དེད་བཏང་།
ཁོ་གཉིས་དེ་ནས་ཁ་བྲལ་ཏེ་གོམ་པ་ཉི་ཤུ་ཙམ་བསྐྱོད་པ་ན་སྒམ་ཞིག་གི་ཁ་
ལ་རས་དམར་གཡོག་ རས་དམར་གྱི་སྟེང་དུ་མ་ཎིའི་འཁོར་དུང་སྒོར་
སྒོར་དང་། དུང་ཤོ་ཆེ་ཆུང་སྣ་ཚོགས་བཏོན་ཡོད་ཅིང༌། ། སྒམ་མདུན་
དུ་བསྡད་པའི་སྐྱེས་པ་དེས་ད་དུང་དུང་བདར་བ་དང༌།	འབིགས་པ།
དྲས་པ་བཅས་ཀྱི་དུང་བཟོ་བྱེད་བཞིན་པ་དེ་མཐོང་། ། ཟླ་ཕུན་དུང་ཤོ་དེ་
ཚོར་སེམས་ཤོར་ནས་རིན་གོང་དྲི་བར་ཐལ། དེའི་གཞོགས་སུ་རྡོ་གཡམ་
296



ལ་ཡི་གེ་བརྐོ་མཁན་མི་དར་མ་ཞིག་བསྡད་འདུག་པ་ཁོས་ལག་གཡས་ལ་ཐོ་
བ་ཆུང་ངུ་ཞིག་བཟུང༌། – གཡོན་པས་གཟོང་བཟུང་ནས་རྡོ་གཡམ་སྟེང་དུ་
ཡི་གེ་ཤར་མར་བསྐོས་ནས་མདུན་གྱི་རྡོ་སྤུངས་སྟེང་དུ་བརྩིགས། | དེའི་
རྒྱབ་ཀྱི་གུར་ཞིག་ནང་བུད་མེད་ཅིག་གིས་སོལ་མེར་འབུད་པ་རྒྱག་པ་དང༌།
སྐྱེས་པ་ཞིག་གིས་ལྕགས་བཟོ་བྱེད་བཞིན་འདུག གུར་མདུན་དེར་རས་
ལྡེབས་ཤིག་བཏིངས་པའི་སྟེང་ཐོ་རྗེས་ཅན་གྱི་ཐུར་མ་དང་། ལབ་ཤད།
ཚལ་སྐྱོགས་སོགས་བཏོན་འདུག ཟླ་ཕུན་གྱིས་དེ་ཚོ་མཐོང་བ་དང་ཁྱིམ་
ལ་ལབ་ཤད་ཅིག་ཉོ་འདོད་སྐྱེས། ཁོ་གཉིས་དེ་ཚོར་ལྟ་བཞིན་བསྐྱོད་པས་
ལམ་དུ་ད་དུང་འཇའ་རིས་ཅན་གྱི་ལྷམ་སྒྲོག་དང༌། པང་ཐིག་རི་མོ་ཅན་
འཐག་མཁན་བུད་མེད་འདུག་པས་ཁོའི་སེམས་སུ་དངོས་འབྲེལ་ལྷ་ལྡན་
དག་པའི་ཞིང་ཁམས་འདིའི་ནང་ རང་ལ་ལག་རྩལ་ ཡོད་ན་ལྟོ་ གོས་ མ་་་
འཕྱིད་པའི་སེམས་ཁྲལ་མི་འདུག་སྙམ་པ་བྱུང༌། ཁོང་མ་བུ་གཉིས་གླིང་
བསྐོར་ནས་འཁོར་ཏེ་ཉིན་དགུང་ལྟོས་ཆས་བྱས། ཕྱི་དྲོ་ཟླ་ཕུན་གྱིས་ཨ་
ཇོ་འོད་ཟེར་ལགས་ཀྱི་འགྲམ་དུ་བཅར། ཟླ་ཕུན་འོད་ཟེར་ལགས་ཀྱི་ལས་
ཤག་ཏུ་སླེབས་པ་དང༌། འོད་ཟེར་ལགས་ཀྱིས་ལམ་སེང་རྩིས་ ཕྲ་ ཅོག་
ཙེའི་སྟེང་དུ་བཞག་ནས་ “ ཨོ་ལོ་ཡར་ཤོག་སྡོད་དང”ཞེས་བཤད། ཟླ་
ཕུན་གཞོགས་ཀྱི་གདན་ཐོག་ཏུ་བསྡད་ནས་སྐད་ཆུང་དུས་ སཾ ཨ་མ་མཆོད་
མཇལ་འཁྲིད་དགོས་ཡོད་པས་བདག་བདེལ་སྐོར་གཅིག་རིང་ལྷ་ སར་་་
བསྡད་ཆོག་པ་ཅིག་”ཅེས་བཤད་པས་འོད་ཟེར་གྱིས་“ ཨོ་ལོ་རང་བསྡད་ན་
འགྲིག་གི་རེད། ཡིན་ནའང་ཨོ་ལོ་རང་གི་ཚབ་ཅིག་བཙལ་ཏེ་བལ་བདལ་
འཚོལ་རྒྱུ་དང་ཁལ་དྲེལ་མགྱོགས་པོ་ཐོན་ཐུབ་པ་བྱེད་དགོས་”ཞེས་བཤད།
ཟླ་ ཕུན་གྱིས་ “དེ་ཚོ་བདག་གིས་སྣང་དག་མེད་པ་ཞུས་ཆོག” ཅེས་ལན་
བཏབ། ཡུད་ཙམ་ཁུ་སིམ་མེར་གྱུར། འོད་ཟེར་གྱིས་ཟླ་ཕུན་གྱི་གདོང་
ལ་བལྟས་ནས་ཁོའི་སྐད་ཆ་སྒུག་ནས་བསྡད། ཟླ་ཕུན་ལག་གཉིས་འཕུར་
297



བཞིན་ཡ ཨ་ཇོ་ལགས་ལ་ཞུ་རྒྱུར། བདག་གི་ཁྱིམ་ལ་ཡི་གེ་ཞིག་བཟོ་རོགས་
གནང་”ཞེས་བཤད་པས་འོད་ཟེར་གྱིས་ལམ་སེང་དཀྱུས་ཤོག་ཤོག་དྲས་
བརྒྱབ། སི་སྨུག་ལ་སྣག་ཚ་སྨོག་སྟེ་ཟླ་ཕུན་གྱིས་གང་བཤད་པ་རྣམས་ཡི་
གེར་བཀོད། ཡི་གེ་འབྲི་ཚར་བ་དང་ཡིག་སྐོགས་གཅིག་གི་ནང་དུ་བཅུག་
སྟེ་ཟླ་ཕུན་ལ་སྤྲད། འོད་ཟེར་གྱིས་“ཨོ་ལོ་ཇ་འཐུངས། ཨ་མ་མ་འཕྲོད་
པ་བྱུང་མ་སོང་ངམ”ཞེས་དྲིས། ཟླ་ཕུན་གྱིས་འོད་ཟེར་ལགས་བཀའ་
དྲིན་ཆེན་པོ་ཡིན་པས་ཕྱིན་ཆད་བཀའ་དྲིན་སྙིང་བཅངས་བྱ་རྒྱུ་ཡིན་པའི་
སྐོར་གྱི་གཏམ་རིང་པོ་ཞིག་བཤད་པས་འོད་ཟེར་ལགས་ཀྱིས་གད་མོ་དགོད་
བཞིན་དུ་“ ཨོ་ལོའི་ཁ་ནས་སྐད་ཆ་འདི་འདྲས་མ་གཏོགས་བཤད་ཡས་མི་
འདུག དེ་ཚོ་གཡུགས་ཞོག དེ་ལས་ གྲོང་ཁྱེར་ནང་དུ་སླེབས་ནས་
གཏམ་ཡ་མཚན་ཅན་གང་ཤོད་རྒྱུ་ཡོད། དེ་ཚོ་ཤོད་དང”ཞེས་བཤད་
པས་ ཟླ་ཕུན་གྱིས་མཇིང་པ་འཕུར་ཙམ་བྱས་ཏེ་“ མདང་དགོང་བར་སྐོར་
ནང་ཅ་ལག་ཡ་མཚན་ཞིག་མཐོང་བྱུང་”ཞེས་ བ ཤད། ་འོད་ཟེར་གྱིས་
ག་འདྲ་ཞིག་འདུག་” ཅེས་དྲིས། ཟླ་ ཕུན་ གྱིས་ ཧ་ལས་ མདོག་གིས་ས་
“ལྕགས་ཀྱི་འཁོར་ལོ་གཉིས་སྟེང་དུ་མི་བཞོན་ནས་རྒྱུགས་འགྲོ་ཡི་འདུག
འ་ཙི། ། དེ་མིའི་རྐང་པ་ལས་མགྱོགས་པ་འདུག་མི་དེའི་རྩལ་ཆེ་བ་ལ་
ནི་….....”ཞེས་བཤད་པས་འོད་ཟེར་ལགས་ཀྱིས་ “རྒྱ་གར་ལ་འགྲོ་མྱོང་
བའི་ མི་ གཅིག་ གིས་ ཅ་ ལག་ དེ་ འདྲ་ ཞིག་ ལ་ ཧ་ ལས་ ན་ ག་ ནས་ འགྲིག
དེའི་མིང་ལ་ལྕགས་རྟ་ཟེར། ལྷ་ས་བས་རྐང་སྒ་རིལ་ཟེར་གྱི་ཡོད། ཉེ་
ཆེར་ལྷ་སར་དར་ནས་རྒྱུན་རིང་པོ་ཕྱིན་མེད། ཨོ་ལོ་རང་རྒྱ་གར་ལ་དེ་ཚོ་
མཐོང་མ་བྱུང་ངམ་”ཞེས་དྲིས། ཟླ་ཕུན་གྱི་ངོ་གདོང་དམར་པོར་གྱུར་ཏེ་
“བདག་རྒྱ་གར་ལ་སླེབས་དུས་དོ་པོ་ཁོ་ན་སྲུང་སྡོད་པ་ལས་ཁྲོམ་ལ་བསྐོར་
རྒྱུ་ཧ་ལམ་སེམས་ནང་འཁོར་ གྱི་མི་འདུག་” ཅེས་བཤད། འོད་ཟེར་
ལགས་ཀྱིས་ “ ཡིན་གྱི་རེད། དེ་ཚོ་ཏན་ཏན་ཡིན་གྱི་རེད། དངོས་་
298



གནས་གཟིམ་ཤག་ལ་དྲེལ་པ་ཁྱོད་འདྲ་བ་ཞིག་ཕྱིན་ཆད་རྙེད་ཁག་པོ་རེད།
སྐུ་ངོ་མཆོག་གིས་ཨོ་ལོ་ཁྱོད་ལ་བསྔགས་བརྗོད་ཡང་ཡང་གནང་གི་འདུག་”
ཅེས་བཤད་པས་ཟླ་ཕུན་གྱིས་ལམ་སེང་གདན་ཐོག་ནས་ལངས་ཏེ་སྐྱེད་པ་
སྒྱུར། ལྕེ་བསྣར་ཙམ་བྱས་ཏེ“དེ་ཚོ་ཚང་མ་ཨ་ཇོ་འོད་ཟེར་ལགས་ཁྱེད་
ཀྱི་བཀའ་དྲིན་ .……...” ཞེས་བཤད་པའི་མཚམས་མ་ཆོད་གོང་འོད་ཟེར་
གྱིས་ “ ཨོ་ལོ་ཡང་སྐད་ཆ་དེ་འདྲ་ཤོད་ཀྱིས། སྡོད་དང་། སྡོད་དང”
ཞེས་བཤད། ཟླ་ཕུན་སྐུར་དུ་གདན་ཐོག་ཏུ་བསྡད། འོད་ཟེར་གྱིས་
“ ཨོ་ལོ། རྒྱ་གར་ལུང་པ་དེ་དངོས་གནས་སྐྱིད་པོ་ཡོད་ཀྱི་རེད། ང་ནི་
འགྲོ་འདོད་ཆེན་པོ་འདུག་” ཅེས་བཤད་པས་ཟླ་ཕུན་གྱིས་ད་རེས་སྐུ་ངོའི་
སྐུ་འཁོར་དང་མཉམ་དུ་རྒྱ་གར་གྱི་གྲོང་ཁྱེར་ཁག་ལ་ཕྱིན་པའི་མཐོང་ཐོས་
རྣམས་འོད་ཟེར་ལ་ཞིབ་པར་བཤད་པས་འོད་ཟེར་གྱིས་ཟླ་ཕུན་གྱི་སྐད་ཆ་
ཉན་ནས་སྙན་ཐག་ཆོད་དེ་དུས་ཚོད་ག་འདྲ་འདས་པ་ཡང་མ་ཚོར་བར་ཕྱི་
དྲོ་ཉི་མ་ལ་རྩེའི་སྟེང་དུ་སླེབས་ཟིན། །
] མི་ཅག་ལྷ་མཛེས་ལགས་ཀྱིས་དགོང་དྲོའི་ཆང་གི་ལས་ཀ་རྣམས་བུ་
མོར་མངགས་ཏེ་ཟླ་ཕུན་གྱི་སྡོད་སར་ཡོང་། སྒོ་ཡར་འཛུལ་བ་དང་ཨ་
ཅག་སྐྱིད་པ་གཅིག་པུར་མ་ཎི་བགྲངས་ནས་བསྡད་ཡོད་པ་མཐོང་སྟེ་“ ཟླ་
ཕུན་ལགས་ག་པར་ཕེབས་སོང་”ཞེས་དྲིས། ཨ་ཅག་སྐྱིད་པས་“ ཟླ་ཕུན་
འོད་ཟེར་ལགས་སར་ཕྱིན་སོང་”ཞེས་བཤད། ཨ་ཅག་ལྷ་མཛེས་ཀྱིས་
“ཁོ་གཉིས་བཀའ་མོལ་གནང་རྒྱུ་བྱུང་ན་དུས་ཚོད་ལ་གཟིགས་ཀྱི་མ་རེད།
དེ་ལས་ང་གཉིས་ར་མོ་ཆེར་མཆོད་མཇལ་ལ་ཕེབས་དོ་”ཞེས་བཤད་པས་
ཨ་ ཅག་སྐྱིད་པས་“ཐུགས་རྗེ་ཆེ། ། བདག་མཆོད་མཇལ་ལ་འགྲོ་འདོད་
འདུག་སྟེ་ལམ་འཁྲུལ་ཡོང་སྙམ་སྟེ་འགྲོ་མི་ཕོད་པར་བསྡད་ཡོད་” ཅེས་་
བཤད་པ་དང་ཡར་ལངས་ཏེ་ཨ་ཅག་ལྷ་མཛེས་དང་མཉམ་དུ་མཆོད་མཇལ་
ལ་བསྐྱོད། བར་ན་བྱེད་ཀྱི་
299



འི ཁོ་གཉིས་ར་མོ་ཆེ་གཙུག་ལག་ཁང་གི་སྒོ་འཕྱོར་འོག་ཏུ་སླེབས་པ་
དང་ཨ་ཅག་སྐྱིད་པའི་མིག་མདུན་དུ་སྐུ་རྒྱུ་འཇིམ་པ་ལས་གྲུབ་པའི་རྒྱལ་
ཆེན་རིགས་བཞི་ ཐོག་ཚད་མ། སྣང་བརྙན་བྱོན་ཤིན་ཏུ་ལེགས་ཤིང༌།
རྣམ་འགྱུར་གསོན་ཉམས་དོད་པ་དེ་དག་སྣང་བས་ཨ་ཅག་སྐྱིད་པ་ཧ་ལས་
བཞིན་དུ་སྒོ་ནང་དུ་འཛུལ། སྦུག་གི་འདུ་ཁང་དུ་སླེབས་པ་དང་དེར་
རྒྱུད་སྟོད་གྲྭ་ཚང་ཚོགས་འཚོགས་པ་དང་ཏག་ཏག་སྐབས་འཁེལ། བླ་མ་
རྒྱུད་པ་རྣམས་ལུས་ལ་སྣམ་བུའི་སྐུ་ཟླམ་བཞེས་ཏེ་གྲལ་ལ་བཞུགས་ནས་
ཞལ་འདོན་འུར་ཆིལ་ལེར་གནང་བཞིན་ཡོད་པས་ཨ་ཅག་སྐྱིད་པའི་སེམས་
སུ་དད་པའི་སྤུ་ལོང་གཡོས་ཏེ་ཚོགས་མཇུག་ནས་ཕྱག་གསུམ་འཚལ་ནས་
སྨོན་ལམ་བཏབ། དེ་ནས་ཇོ་བོའི་སྐུ་མདུན་དུ་བཅར། ཨ་ ཅག་ ལྷ་
མཛེས་ལགས་ཀྱིས་མཆོད་ཐིགས་བརྒྱབ། ཨ་ཅག་སྐྱིད་པས་སྙན་ཤལ་
ཞིག་བསླུ་བསམ་ནས་ཨམ་ཕྲག་བསྔོག་པས་དངུལ་སྐར་མ་གཅིག་ཀྱང་མེད་
སྟབས་བློ་ཤིན་ཏུ་ཕངས། ཐབས་གང་ཡང་མེད་པར་ཇོ་བོའི་སྐུ་མདུན་དུ་
ཕྱག་གསུམ་འཚལ། སྨོན་ལམ་བཏབས། ཇོ་བོའི་སྐུའི་གཡས་གཡོན་
ལ་ཐོད་པ་གཏུགས་ཏེ་མཇལ་ཁ་ཞུས། ཇོ་བོའི་སྐུ་ལ་སྐོར་བ་ལན་གསུམ་
བསྐོར། ཕྱི་བལྟས་སློག་གིན་སློག་གིན་འདུ་ཁང་ནས་དོན་ཏེ་བསྐོར་ལམ་
ལ་ཞུགས་ནས་བསྐོར་བ་ལན་གསུམ་བྱས། སྒོ་འཕྱོར་འོག་ཏུ་སླེབས་དུས་
ཨ་ཅག་ལྷ་མཛེས་ལགས་སྔ་ས་ནས་ཕྱི་རུ་སྒུག་བསྡད་ཡོད་པས་ཁོང་གིས་ཨ་
ཅག་སྐྱིད་པ་ཚེ་དཔག་ལྷ་ཁང་ལ་མཆོད་མཇལ་ཞུ་བར་ཁྲིད། ཁོ་གཉིས་
མཆོད་མཇལ་ཚར་ཏེ་གཟིམ་ཤག་གི་སྒོ་འགྲམ་དུ་འབྱོར་དུས་ཉི་མ་བཞུད་
ཚར། ཨ་ཅག་ལྷ་མཛེས་ཀྱིས་ཨ་ཅག་སྐྱིད་པ་ཁོ་རང་གི་ཁྱིམ་དུ་གདན་
དྲངས་ཀྱང་ ཨ་ ཅག་སྐྱིད་པས་ཨོ་ལོ་སེམས་ཁྲལ་ཡོང་ཞེས་ཁ་གཡར་ནས་
གཟིམ་ ཤག་ ཏུ་ལོག ། སྡོད་ཁང་གི་སྒོ་མ་འཛུལ་གོང་ ཨ་ ཅག་སྐྱིད་པའི་
སེམས་ལ་ཟླ་ཕུན་འཁྲིད་དེ་བར་བསྐོར་ལ་ཕྱིན་ནས་ཁ་སའི་བླ་མ་མ་ཎི་དེ་མུ་
300



མཐུད་ཉན་དགོས་སྙམ་པའི་བསམ་བློ་བྱུང་། སྒོ་འགྲམ་དུ་སླེབས་ཏེ་སྒོ་
ཡོལ་ཡར་བཀྱག་པས་སྒོ་ལ་སྒོ་ལྕགས་བརྒྱབ་ཡོད་པ་མཐོང་། ཨོ་ལོ་ད་
དུང་སླེབས་མེད་པ་འདྲ་སྙམ་བཞིན་གཟིམ་ཤག་གི་ཐོག་ས་སུམ་ཐོག་ཕྱོགས་
སུ་ཁ་གཏད་ནས་སྐུ་ངོ་མཆོག་གི་གཟིམ་ཆུང་གི་སྒེའུ་ཁུང་ལ་བལྟས་པས་
འོད་ཟེར་ལགས་ཀྱིས་མར་གཟིགས་པ་དང་ཁ་ཐུག་བརྒྱབ། ཨ་ཅག་སྐྱིད་
པ་འཚེར་ནས་མགྱོགས་པོ་སྒོའི་ཕྱོགས་ཚུར་ཡོང་ནས་ཡུན་རིང་མ་སོང་བར་
ཟླ་ཕུན་དེར་འབྱོར། ཟླ་ཕུན་གྱིས་སྒོ་ལྕགས་ཕྱེ་གིན་“ ཨ་མ་གང་དུ་ཕྱིན་
པ་ཡིན་”ཞེས་དྲིས། ཨ་མས་སྦུག་ལ་སླེབས་ པ་དང་ ཨ་ ཅག་ལྷ་མཛེས་
ལགས་མཉམ་དུ་ར་མོ་ཆེ་གཙུག་ལག་ཁང་ལ་མཆོད་མཇལ་ལ་ཕྱིན་པའི་
སྐོར་བཤད་པ་དང་བློ་འགྱོད་ཆེན་པོས་“བདག་གི་ཨམ་ཕྲག་ནང་དངུལ་
སྐར་མ་གཅིག་ཀྱང་མེད་པས་ཇོ་བོར་སྙན་ཤལ་ཞིག་བསྒྲོན་དགོས་སྙམ་པ་
དེ་ཡང་འགྲུབ་མ་སོང་”ཞེས་བཤད། ཟླ་ཕུན་གྱིས་“ཨ་མ་སྔོན་ལ་ལྟོ་ཆས་
གྱིས་ དང༌། གནང་ གཞེས་ མུ་ མཐུད་ མཆོད་ མཇལ་ ལ་ ཕྱིན་ ཆོག
བདག་བདལ་སྐོར་གཅིག་རིང་ལྷ་སར་སྡོད་ཆོག་པའི་བཀའ་འཁྲོལ་སོང”
ཞེས་བཤད་དེ་ཁོ་མ་བུ་གཉིས་དགོང་དྲོའི་ལྟོ་ཆས་བྱས། ས་ མ་ རུབ་་་
མཚམས་སུ་ཁོ་གཉིས་བར་བསྐོར་ལ་བསྐྱོད། དགོང་མོ་ཞུ་མར་འོག་དྲེལ་
པ་གསུམ་པོ་དང་ཨ་མ་སྐྱིད་པ་བཅས་ཐུག་པ་འཐུང་བའི་སྐབས་སུ་ཟླ་ཕུན་
གྱིས་བདལ་གླ་གླ་རྒྱུའི་དོན་དག་འགྲིག་པའི་སྐོར་ཚང་མར་བཤད་པས་ཨ་
མ་སྐྱིད་པས་“ད་འོ་ན་ཨོ་ལོ་རང་ལམ་སེང་ཕྱིན་ཏེ་ཨ་ཇོ་འོད་ཟེར་ལགས་ལ་
ཞུས་ཤོག་” ཅེས་ བཤད་པས་ཟླ་ ཕུན་ གྱིས་ ཐུག་པ་ ཕོར་པ་ གང་ པོ་དེ་་་་
བཏུངས་ཏེ་ལམ་སེང་འོད་ཟེར་ལགས་སར་བསྐྱོད། །
1:|༩ འོད་ཟེར་ལགས་ཀྱི་སྒོ་ཡིར་འཛུལ་བ་དང་ཁོང་གཅིག་པུ་ཕྱག་དཔེ་
གཟིགས་ནས་བཞུགས་ཡོད། ཟླ་ཕུན་སླེབས་པ་དང་འོད་ཟེར་ལགས་
ཀྱིས་“མོ་ལོ་ཡར་ཤོག སྡོད་དང་”ཞེས་གསུངས། ཟླ་ཕུན་གྱིས་ཁལ་མ་
301



བདལ་གླ་གླ་རྒྱུ་དང་། དྲེལ་པ་ཚབ་འཚོལ་རྒྱུ་ཚང་མ་ཚར་བའི་སྐོར་ཞུས་
པས་འོད་ཟེར་ལགས་ཀྱིས་འཛུམ་པའི་ངང་“ད་བྱས་ན་སང་དོ་རྩིས་ལེན།
གནངས་ཐོན་ན་ཏག་ཏག་རེད”ཅེས་གསུངས། ཟླ་ཕུན་གྱིས་དེ་རང་ལ་
མོས་མཐུན་ཡོད་པའི་རྣམ་འགྱུར་བསྟན་པ་དང་སྦྲགས་ཡར་ལངས་ཏེ་ཕྱི་ལ་
ཐོན། སང་མ་བུ་གཉིས་བློ་བདེ་བགས་ཕེབས་ངང་གླིང་བསྐོར་ལ་བསྐྱོད་
ནས་ཚུར་འཁོར་དུས་འོད་ཟེར་ལགས་སྒོ་འགྲམ་ནས་མཇལ། ཁོང་གིས་
“ མོ་ལོ། ད་ལྟ་ལམ་སེང་བདག་གི་ལས་ཤག་ལ་ ཅིག་ཤོག་དང་” ཅེས་
གསུང་སྟེ་རྡོ་བཀྱག་འཛེགས་ནས་ཡར་ཕེབས། ཁོ་མ་བུ་གཉིས་འོད་ཟེར་
ལགས་ཀྱི་ རྒྱབ་ཏུ་ཅེ་རེར་བལྟས་ནས་ཡང་སྙིང་གནས་ཚུལ་གང་བྱུང་བ་
ཡིན་ནམ་སྙམ་ནས་སྡོད་པའི་སྐབས། ཨ་མ་སྐྱིད་པས་“ཨོ་ལོ་མགྱོགས་པོ་
སོང་” ཞེས་བཤད་པ་དང་ཟླ་ཕུན་འོད་ཟེར་ལགས་ཀྱི་ལས་ཤག་ཏུ་ཕྱིན།
འོད་ ཟེར་ལགས་ཀྱིས་ “ ཨོ་ལོ། ད་གིན་ཀ་སྦུག་ནས་ཏར་ཞིག་འབྱོར་
འདུག སྐུ་ངོ་ལྷན་རྒྱས་ཀ་སྦུག་ཏུ་ཕེབས་ཟིན་ཏེ་དེ་གར་ཉིན་ཉི་ཤུ་ལྷག་
ཙམ་བཞུགས་མཁན་རེད་འདུག་པས་དེའི་རིང་མོ་ལོ་ཁྱོད་ཀ་སྦུག་ཏུ་འབྱོར་
བ་བྱེད་དགོས་ཞེས་པའི་བཀའ་འདུག ཨོ་ལོ་རང་དྲེལ་པ་ཚོ་དང་མཉམ་
དུ་མ་ཐོན་ཀ་མེད་རེད་”ཅེས་གསུངས་པས་ཟླ་ཕུན་ག་ཤོད་འདི་ཤོད་མེད་
པར་ཐོམ་མེར་བསྡད། འོད་ཟེར་ལགས་ཀྱིས་“ཝ་ཡེ་མོ་ལོ། ད་ཐོན་གྲ་
སྒྲིག་པ་དགའ་ཡི་རེད་” ཅེས་གསུངས་པས་ཟླ་ཕུན་ག་ལེར་ཡར་ལངས་ཏེ་
འོད་ཟེར་ལགས་ལ་ལྟ་ཙམ་ཡང་མ་བྱས་པར་སྒོ་ནས་ཕྱིར་ཐོན། ཨ་མ་
སྐྱིད་པའི་འགྲམ་དུ་སླེབས་པ་དང་ངོ་གདོང་ནག་པོར་བསྡུས་ཏེ་ཁ་མ་
གྲགས་པར་བསྡད་པས་ ཨ་མས་ “ ཨོ་ལོ་ གང་བྱས་སོང་” ཞེས་དངངས་་་་
འཚབ་ཆེན་པོས་དྲིས། ཟླ་ཕུན་གྱིས་ཨ་མར་ད་གིན་འོད་ཟེར་ལགས་ཀྱི་
སྐད་ཆ་དེ་དག་དལ་པོས་བཤད་པས་ ཨ་ མ་སྐྱིད་པས་ “ བདག་གི་བསམ་
བློར་ཆག་སྒོ་ཆེན་པོ་ཞིག་བྱུང་བ་རེད་སྙམ་བྱུང་། དེ་ལ་བསམ་བློ་གཏོང་
302



རྒྱུ་གང་ཡོད། བདག་ཚོའི་སྐེ་མགོ་ལུས་ཀྱི་བདག་པོ་ གཟིམ་ཤག་རེད།
གཟིམ་ཤག་གི་བཀའ་ལ་མི་བརྩི་ན་ག་ནས་འགྲིག ད་སྡོག་ཆས་རྒྱོབས།
བདག་ཚོ་གནངས་ཉིན་ཐོན་ན་མ་རེད་པས་”ཞེས་དྲིས་པས་ཟླ་ཕུན་གྱིས་
ཨ་མའི་ངོ་ལ་ཅེ་རེར་བལྟས་ནས་ “ ཨ་མ་ཁྱེད་ཚེ་གཅིག་ལ་དུས་ གཅིག་
མཆོད་མཇལ་དུ་ཡོང་བ་དེའང་བར་ཆད་དེ་འདྲ་བྱུང་སོང་། བདག་མ་
འགྲོ་ཐབས་མེད་རེད། ཨ་མ་ཁྱེད་ཨ་ཅག་ལྷ་མཛེས་ལགས་སར་ཟླ་བ་
གཅིག་ བཞུགས་ ཏེ་ མཆོད་ མཇལ་ ཆ་ ཚང་ ཞིག་ ཞུས་ པ་ གནང༌ དང༌།
བདག་ཟླ་བ་གཅིག་ནས་ཏན་ཏན་འཁོར་ཡོང་”ཞེས་བཤད་པས་ཨ་མས་
“བདག་མོ་ལོ་རང་དང་མཉམ་དུ་འགྲོ་ཡི་ཡིན། ད་རེས་ལྷ་སའི་ཇོ་བོ་
མཇལ་ཐུབ་པ་དེ་རང་གིས་བདག་བློ་ཚིམས་སོང་། བདག་མ་ཤི་ཙམ་
ཞིག་བྱུང་ན་རྗེས་སུ་སེ་འབྲས་དགེ་གསུམ་ཏན་ཏན་མཇལ་ཐུབ་ཀྱི་རེད།
དེ་ལས་ཐོན་རྩིས་བྱེད་དོ་”ཞེས་ཚིག་ཐག་ཆོད་པོས་བཤད་པས་ཟླ་ཕུན་གྱི་
སེམས་པའི་ཁུར་པོ་ཕྲན་བུའི་ཇེ་ཡང་དུ་སོང་། ཟླ་ཕུན་ཕྱིར་ཐོན་ཏེ་དྲེལ་
པ་གཉིས་པོར་ཐོན་གྲ་སྒྲིག་རྒྱུའི་སྐད་ཆ་བྱེད་པར་སོང་། ཨ་མ་སྐྱིད་པ་
གཅིག་པུ་ཁང་པའི་ནང་བསྡད་དེ་སེམས་ཤིན་ཏུ་སྐྱོ་སྟེ་མཆི་མ་རང་དབང་
མེད་པར་ཤོར། ཨ་མ་སྐྱིད་པས་ཐལ་མོ་སྙིང་ཁར་སྦྱར་ཏེ་དཀོན་མཆོག་
ལ་སྨོན་ལམ་བཏབ། “བདག་ལྷ་སར་ཇོ་བོ་མཇལ་རྒྱུ་བྱུང་བ་དེ་ནི་ཚེ་
སྔོན་བསོད་ནམས་བསགས་པས་ཡིན། དཀོན་མཆོག་མཁྱེན། ཚེ་རྗེས་
མ་བདག་གི་ཨོ་ལོ་ཡག་པོ་འདིའི་ལས་དབང་རླུང་བུས་འཁྱེར་བའི་དར་
ལྕོག་ལྟ་བུ་དེ་འདྲ་མ་ཡིན་པའི་མི་ཚེ་ཞིག་བསྐྱལ་རྒྱུ་ཡོང་བ་ཤོག་”ཅེས་བརྩེ་
བ་དྲག་པོས་སྨོན་ལམ་དེ་ལྟར་བཏབ། དེ་ནས་ཡར་ལངས་ཏེ་ལག་ཏུ་
ཕྲེང་བ་འཁྱེར་ནས་མཇུག་མཐའི་བར་འདྲེན་དེ་བསྐོར་བར་བསྐྱོད། ཕྱི་
དྲོ་ལག་རྟགས་ཕྲན་བུ་འཁྱེར་ཏེ་མ་བུ་གཉིས་ཨ་ཅག་ལྷ་མཛེས་ལགས་སར་
ཕྱིན་ཏེ་གནངས་ ཉིན་ཐོན་རྒྱུའི་སྐོར་ཞུས། ། ཨ་ཅག་ལྷ་ མཛེས་ལགས་
303



གནས་ཚུལ་དེ་ཐོས་པ་དང་ལམ་སེང་“ཨ་ཁ་ཁ། ད་རེས་སེ་འབྲས་དགེ་
གསུམ་ལ་མཆོད་མཇལ་ཞུ་ཐུབ་མེད། དེ་འདྲས་མ་རེད། ཨ་མ་སྐྱིད་པ་
ལགས་ངའི་ནང་ལ་བཞུགས། མཆོད་མཇལ་ཆ་ཚང་ཞུ་ཐུབ་མཚམས་
ཕར་ཕེབས་ཆོག་གི་རེད”ཅེས་བཤད་པས་ཟླ་ཕུན་གྱིས་ལམ་སེང་ཨ་མའི་
གདོང་ལ་བལྟས། ཨ་ཅག་སྐྱིད་པས་“ད་བདག་ལྷ་སར་བསྡད་ན་ཁྱིམ་
ཚང་ནང་ཨ་ཞང་ལགས་དང་བུ་མོ་གཅིག་པུ་ཡིན་པས་ཁོ་ཚོ་ཁག་པོ་ཡོང་གི་
རེད། ད་རེས་ཨོ་ལོ་མཉམ་དུ་ཕར་ལོག་གི་ཡིན། རྗེས་སུ་ཡང་བདག་
ཚོ་ཞལ་མཇལ་བའི་གོ་སྐབས་འདྲ་ཡོང་སྲིད་ཀྱི་རེད”ཅེས་བཤད་པས་ཨ་
ཅག་ལྷ་མཛེས་ལགས་ཀྱིས་“ ཐུགས་ཁག་མི་འདུག ནང་གི་ ཨ་མ་ཟེར་
མཁན་འདི་དངོས་གནས་བསམ་བློ་མང་པོ་མ་བཏང་ཀ་མེད་རེད། རྣམ་
པ་གཉིས་མ་ཐོན་གོང་ལ་ང་ཕར་བཅར་གྱི་ཡིན”ཞེས་བཤད་པ་དང་མ་བུ་
གཉིས་ཡར་ལངས་ཏེ་སྒོ་ནས་ཕྱིར་ཐོན། ཁོས་
༢༥) གནངས་ཉིན་ཉི་ཤར་མཚམས་སུ་དྲེལ་པ་གསུམ་པོ་དང་ཨ་མ་སྐྱིད་
པ་བཅས་གཟིམ་ཤག་གི་སྒོ་ནས་ཐོན། ཨ་ཇོ་འོད་ཟེར་ལགས་དང་ཨ་
ཅག་ལྷ་མཛེས་ལགས། ལྷ་མཛེས་ལགས་ཀྱི་བུ་མོ་བཅས་ཇ་ཆང་འཁྱེར་ཏེ་
ཁོ་ཚོར་སྐྱེལ་མ་བྱས། ཨ་མ་སྐྱིད་པས་འོད་ཟེར་ལགས་ལ་ཕྱག་འབུལ་
ཞུས་པ་དང་སྦྲགས་དེ་གར་སྡོད་རིང་ཐུགས་ཁུར་ཟབ་བཞེས་གནང་བར་
ཐུགས་རྗེ་ཆེ་ཞུས། ། དེ་ནས་ཨ་ཅག་ལྷ་མཛེས་ལགས་ཀྱི་ལག་ནས་འཇུས་
ཏེ་“ སེམས་བཟང་ཅན་གྱི་ཨ་ཅག་ཁྱེད་རང་བྱ་བ་ལམ་འགྲོ་ཡོང་བའི་སྨོན་
ལམ་བདག་གིས་བརྒྱབ་ཆོག་”ཅེས་བཤད་པ་དང་ཁོ་ཚོ་ཁ་གྱེས་ཏེ་དྲེལ་པ་
གསུམ་པོ་དང་ཨ་མ་སྐྱིད་པ་བཅས་འགྲུལ་ལམ་ལ་ཞུགས། : ཁ་
ཀྱི་ཉིན་བདུན་སོང་ནས་ཁང་དམར་དུ་འབྱོར། ཨ་མ་སྐྱིད་པ་ཁང་
དམར་གྱི་ཨ་ཇོ་སྲི་ཐར་ལགས་སར་བསྡད། དེ་ནས་ཨ་ཇོ་སྲི་ཐར་ལགས་
ཀྱིས་བཞོན་རྟ་དང་སྐྱེལ་མི་བཏང་སྟེ་ཨ་མ་གངས་རོར་སྐྱེལ་རྒྱུའི་སྐད་ཆ་
304



བྱས་པ་དང་ཟླ་ཕུན་བློ་ཡོངས་སུ་བདེ་ནས་སང་ཉིན་དྲེལ་པ་གསུམ་པོ་ཁང་
དམར་ནས་ཐོན། །
། ཕག་རིར་འབྱོར་བ་དང་འགྲུལ་ཁང་དུ་དོ་པོ་ཕབ་རྗེས་སེམས་ཅན་
ལ་གཟན་ཆག་སྟེར་བ་དང་། དྲེལ་པ་གསུམ་པོ་ལྟོ་ཆས་བྱས། ཟླ་ཕུན་
གཅིག་པུར་ཕག་རིའི་གྲོང་གི་གསེབ་ཏུ་འཛུལ་ཏེ་འགྲུལ་ཁང་སོ་སོར་ཕར་
ལྟ་ཚུར་ལྟ་བྱས་པ་ན་འགྲུལ་ཁང་ནང་ཚོང་པ་ཁག་གཅིག་གླེང་མོལ་བྱེད་
བཞིན་ཡོད་པ་རེད། ཟླ་ཕུན་གྱིས་ཟུར་ནས་ཉན་པས་ད་ལྟ་ཀ་སྦུག་ཏུ་
བལ་གོང་ཚད་ལས་འདས་པ་ཆག་སྟེ་བལ་ལ་མིག་ལྟ་མཁན་ཙམ་ཡང་མེད་
སྟབས་མ་རྩ་བལ་ལ་བསྒྲིལ་བའི་ཚོང་པ་རྣམས་ཟས་བརྗེད་གཉིད་ཆག་གི་
དུས་ལ་སླེབས་ཡོད་པ་དང༌། ཡང་ཚོང་པ་ལ་ལས་ཧིན་སྒོར་དང་ཟོག་
གོང་འཕར་རྒྱུ་དང༌། བདལ་གླ་ཆག་རྒྱུའི་རྩིས་བརྒྱབ་སྟེ་ ཕག་རི་ནས་
གཏོང་དགོས་ངེས་ཀྱི་ཚོང་ཟོག་མ་གཏོགས་མ་བཏང་བར་བརྟེན་ལྷ་སར་
བདལ་གླ་དཀོན་ཙམ་ཡོད་པའི་གནས་ཚུལ་ཐོས། ཟླ་ཕུན་གྱི་སེམས་སུ་ད་
རེས་ལྷ་སར་བདལ་སྐོར་རེ་གཉིས་འགྲོ་རྒྱུ་བྱུང་ན་ཡག་པོ་ཡོང་བ་འདུག་
སྙམ་ཡང་སྐུ་ངོ་ལྷན་རྒྱས་ཀ་སྦུག་ཏུ་སྒྲུག་སྡོད་གནང་བའི་སྐབས་ཡིན་པས་
ཁོས་ཕག་རིར་ཀ་ཀོར་བྱེད་མི་ཕོད་པར་ཉིན་གཉིས་པའི་སྔ་དྲོ་ཉི་ ཤར་
མཚམས་སུ་ས་འདུའི་དྲེལ་པ་ཁག་གཅིག་དང་མཉམ་དུ་ཀ་སྦུག་ཏུ་ཤར་
རེར་ཐོན། ཀ་སྦུག་ཏུ་འབྱོར་བ་དང་ལམ་སེང་སྐུ་ངོ་མཇལ་བར་བསྐྱོད།
སྐུ་ངོ་ལྷན་རྒྱས་རྡོག་ཆས་ཆ་ཚང་བསྐྱོན་ཏེ་སང་ཐོན་གནངས་ཐོན་གྱི་་་
སྐབས་སུ་སླེབས་འདུག་པས་ཟླ་ཕུན་སེམས་སུ་འཇིགས་སྣང་ཕྲན་བུ་སྐྱེས་དེ་
སྐུ་ངོ་མཇལ་བ་དང་ལམ་སེང་ཕྱག་འབུལ་ཞུས། སྐུ་ངོ་ཡིས་“དྲེལ་པ་ཉིན་
ཤས་མ་ཡོང་ན་ང་ཚོ་ཐོན་རྩིས་ཡོད། ད་ང་ཚོ་གནངས་ཉིན་ཐོན་རྒྱུར་
ཐག་བཅད་པ་ཡིན”ཞེས་གསུངས་པ་དང་ཟླ་ཕུན་གྱིས་མགོ་སྒུར་ལྕེ་བསྣར་
བཞིན་ “དེ་རང་མཉེས་པ་འདུག་”ཅེས་བཤད། ཟླ་ཕུན་ཕར་ལོག་སྟེ་
305



ལྷག་པ་དང་ཚེ་རིང་གཉིས་ལ་གནངས་ཉིན་ཀ་སྦུག་ནས་ཐོན་རྒྱུ་ཡིན་པའི་
སྐོར་བཤད་པ་དང་ཁོ་ཚོ་གསུམ་པོ་ལས་བགོས་བརྒྱབ་སྟེ་རང་རང་སོ་སོའི་
བྱ་བ་བསྒྲུབ་པར་བསྐྱོད། །
གནངས་ཉིན་ཐོ་རེངས་མཚམས་སུ་སྐུ་ངོ་ལྷན་རྒྱས་ཀ་སྦུག་ནས་ཐོན་
ཏེ་སྒང་ཐོག་ཕྱོགས་སུ་བསྐྱོད། ཟླ་ཕུན་སྔར་བཞིན་སྔོན་འགྲོ་བ་བྱས།
ལམ་བར་དུ་ལམ་གྲོགས་ཚོར་“ད་རེས་སྲས་ཆུང་སྐུ་ཞབས་སྐུ་ངོ་ལྷན་རྒྱས་
དང་མཉམ་དུ་ཕེབས་མེད་པ་གང་ཡིན་”ཞེས་དྲིས་པས་ལམ་གྲོགས་ཀྱིས་
“ སྐུ་ངོ་སྲས་ཆུང་སྐུ་ཞབས་ཞབས་ཕྱི་གཉིས་སྦྲགས་ཏེ་རྡོར་གླིང་སློབ་གྲྭར་
བསྐྱལ་བ་གནང་སོང་” ཞེས་བཤད་པས་ཟླ་ཕུན་གྱིས་ “ ཨ་ལད” ཅེས་་་་་
བཤད། སྐུ་ངོ་སྐུ་འཁོར་སྒང་ཐོག་ལ་ཉིན་གཅིག་བཞུགས་ནས་ལམ་སེང་
བོད་ཕྱོགས་སུ་ཐོན། གྲོ་མོར་སླེབས་པ་དང་གྲོ་སྟོད་དུང་དཀར་དགོན་
པའི་བླ་བྲང་ནས་སྣེ་ལེན་ཞུས་ཏེ་དུང་དཀར་དགོན་པར་གནས་གཟིགས་ལ་
ཕེབས། དགོན་པའི་རེ་བ་ལྟར་སྐུ་ངོ་ལྷན་རྒྱས་དེ་ནུབ་བླ་བྲང་ལ་་་་་་
བཞུགས། ། སྐུ་ངོ་ལྷན་རྒྱས་གནས་གཟིགས་གྲུབ་སྟེ་བླ་བྲང་ལ་ཕེབས་པ་
དང་ཟླ་ཕུན་གྱིས་ལམ་སེང་དགོན་པར་ཕྱིན་ཏེ་ཕྱག་མཛོད་སྐུ་ཞབས་ཟུར་
མཇལ་ཞུས་ནས་ཧིན་སྒོར་ཉི་ཤུ་ཕུལ་ཏེ་“བདག་ལ་བྱིན་རྟེན་རིལ་བུ་་་
འགའ་ཤས་གསོལ་རས་གནང་བར་ཞུ་” ཞེས་ཞུས་པས་ཕྱག་མཛོད་སྐུ་
ཞབས་ཀྱིས་ལག་སྒམ་གྱི་སྒོ་ཕྱེ་ནས་རིལ་བུ་གསུམ་དང་ལྗགས་སྲུ་གསུམ་
བཏོན་ཏེ་ཤོག་བུར་འགྲིལ་ནས་ཟླ་ཕུན་ལ་གནང་། ཁོས་མགོ་བོ་སྒུར་
བཞིན་ “ ཐུགས་རྗེ་ཆེ་”ཞུས་ཏེ་ག་ལེར་སྒོ་ནས་ཐོན། གྲོ་མོ་ནས་ཉིན་
གཅིག་དང་ཉིན་ཕྱེད་བསྐྱོད་དེ་ཕག་རིར་འབྱོར། སྐུ་ངོ་ལྷན་རྒྱས་ཕག་རི་
སྤོ་མདར་བཞུགས། ཕག་རིར་ཉིན་བཅུ་ཙམ་བཞུགས་པའི་རིང་སྐུ་་་
མདུན་དུ་བཅར་མཁན་མང་བ་དང་། སྐུ་མགྲོན་གདན་འདྲེན་ཞུ་མཁན་
མང་བས་ཉིན་མོ་སྐུ་ངོ་མཇལ་དཀའ་བས་ཕག་རིར་འབྱོར་བའི་ཉིན་བདུན་
306



པའི་དགོང་མོ་ཟླ་ཕུན་གྱིས་སྐུ་ངོའི་སྐུ་མདུན་དུ་བཅར་ཏེ་ཁལ་དྲེལ་ཕག་
རིར་འབྱོར་སོང་བས་སྐུ་ཆས་ལྷ་སར་དབོར་འདྲེན་ག་འདྲ་བྱེད་མིན་་་་་
དགོངས་སྐོར་ཞུས་པས་སྐུ་ངོ་ཡིས་“ཁལ་དྲེལ་འབྱོར་པ་ཡག་པོ་བྱུང་། དོ་
པོ་དབྱེ་སེལ་བྱས་ཏེ་གནད་ཆེ་བ་དང༌། ཆག་སླ་བའི་རིགས་ཁལ་རྒྱབ་
སུམ་ཅུ་བཟོས་ཏེ་དྲེལ་གྱི་རྒྱབ་ཆར་བཞགདེ་བྱིངས་ཟླ་ཕུན་ཁྱོད་ཀྱིས་
བདལ་གླུ་ གླས་ཏེ་འཕྲལ་དུ་ལྷ་ སར་ གཏོང་དགོས་” ཞེས་ བཀའ་ གནང༌།
ཟླ་ཕུན་གྱིས་སྐུ་ངོའི་བཀའ་བཞིན་གྲ་སྒྲིག་ཨང་གསར་བྱས་རྗེས་ཉིན་གཉིས་
པའི་དགོང་མོ་སྐུ་ངོ་ལ་སྙན་སེང་ཞུས་པ་དང་ཆབས་ཅིག་སང་ཉིན་ཐོན་རྒྱུ་
ཡིན་པའི་སྐོར་ཞུས་པས་ སྐུ་ངོ་ཡིས་བརྒྱ་ལོར་གཅིག་ཟླ་ཕུན་ལ་རྔན་པ་
གནང་སྟེ་“འགྲུལ་ལམ་ལ་གཟབ་གཟབ་གྱིས་ཤོག ལྷ་སར་འཕྲད་ཡོང་”
ཞེས་ གསུངས། ཟླ་ ཕུན་ གྱིས་ ཡར་ལངས་ ཏེ་ སྐུ་ངོ་ལ་ ཐོན་ ཕྱག་ཞུས།
དྲེལ་པ་གསུམ་པོ་ཕག་རི་ནས་ཐོན་ཏེ་ཡར་ལམ་གངས་རོར་ཉིན་གཅིག་
བསྡད། ཟླ་ཕུན་ཁྱིམ་དུ་འབྱོར་བ་དང་ནང་མི་ཚང་མ་སྒོར་ཏེ་གཏམ་
གླེང་འཁྲུག་པོ་བྱས། ཨ་ མས་ ལྷ་ སའི་སྐོར་རྫོགས་རྒྱུ་མེད་པར་བཤད།
གཅུང་མོས་ཟླ་ཕུན་ལ་“ཨ་ཇོ། བདག་ལྷ་སར་ག་དུས་འཁྲིད་མཁན་ཡིན་
པཱ་”ཞེས་བཤད་པས་ཨ་ཞང་ལགས་ཀྱིས་“ཆོས་དར་གྱིས་ཤིང་ཆ་ཆ་ཚང་གྲ་
སྒྲིག་བྱས་ཚར་འདུག ད་ལོ་ཨར་པོ་རྒྱག་འགོ་བཙུགས་ན་ཡག་པོ་ཡོང་བ་
འདུག 2| ཕན་ཐོགས། བུ་མོ་རང་ཨ་ ཇོས་ལྷ་ སར་ཏན་ཏན་ཁྲིད་ཀྱི་
རེད”ཅེས་གསུངས། ཆོས་དར་གྱིས་ཨར་པོ་རྒྱག་སའི་ས་ཆ་དང་ཁང་པ་
བཀོད་པ་ག་འདྲ་བྱེད་རྩིས་ཡོད་པ་ཟླ་ཕུན་ལ་ཞིབ་པར་བཤད། ཟླ་ཕུན་
གྱིས་དེ་ཚོ་ཉན་ཏེ་ཡིད་ལ་དགའ་ཚོར་ཆེན་པོ་སྐྱེས། ཟླ་ཕུན་གྱིས་ཨ་ཞང་
ལགས་ལ་“ ཨ་ཞང་ལགས་འདིར་དངུལ་ཕྲན་བུ་ཡོད། ཁང་པ་རྒྱག་དུས་
འགྲོ་སོང་ཆེན་པོ་རེད་”ཅེས་བཤད་པ་དང་དངུལ་ལོར་རས་འགྲིལ་ཞིག་ཨ་
ཞང་ལགས་ལ་སྤྲད། ཨ་ཞང་ལགས་ཀྱིས་“ཡག་བྱུང་། དུས་སང་ལོ་
307



གསར་ཁང་པ་གསར་པའི་ནང་གཏོང་གི་ཡིན། དེ་དུས་མོ་ལོ་ཡིན་ཅིག་
ལོག་ཤོག་”ཅེས་འཛུམ་དམུལ་དམུལ་ངང་གསུངས། དགོང་མོ་ཨ་མས་
ཙམ་ པ་ དང༌། ཕྱུར་ བ་ སོགས་ རྡོག་ སྟེ་ ཨ་ ཅེ་ ལྷ་ མཛེས་ ལགས་ དང་།
འོད་ཟེར་ལགས་ལ་ལག་རྟགས་སྤྲོད་རྒྱུའི་མངགས་ཆ་བྱས། སང་ཉིན་ཉི་
མ་རི་རྩེར་ཤར་བ་དང་དྲེལ་པ་གསུམ་པོ་ཕ་མ་སྤུན་མཆེད་ཀྱིས་སྐྱེལ་མ་བྱས་
ཏེ་གངས་རོ་ནས་ཐོན། ལྷག་པའི་ཕ་རྒོད་པོས་ཟླ་ ཕུན་གྱི་ལག་ནས་་་་
འཇུས་ཏེ་རང་གི་དཔྲལ་བར་གཏུགས་ཏེ་“ ཨོ་ལོ་ཟླ་ ཕུན། ཡག་བྱུང་།
ཁྱོད་སྐྱིད་པོ་ཡོང་བའི་སྨོན་ལམ་བརྒྱབ་ཆོག་” ཅེས་བཤད། དྲེལ་ པ་་་
གསུམ་པོ་ཉིང་རོར་ཞག་ཚུགས་བབས། དེའི་དགོང་མོ་ལྟོ་ཆས་བཟས་
ཚར་བ་དང་ཁོང་གསུམ་པོ་ཉལ་གྲབས་ཡོད་པའི་ སྐབས་ སུ་ ལྷག་པའི་ངོ་
གདོང་ནས་སྐྱོ་སྣང་ཤར་བཞིན་ཟླ་ཕུན་དང་ཚེ་རིང་ལ་བལྟས་ཏེ་“བདག་
དངོས་གནས་བསམ་ཤེས་མེད་པའི་བྱོལ་ སོང་རང་རེད་འདུག” ཅེས་་་་
བཤད་པ་དང་ཟླ་ཕུན་དང་ཚེ་རིང་གཉིས་ཀྱིས་ཁོའི་ཁ་ནས་ཡ་མཚན་ཅན་
གྱི་གཏམ་ཅི་འདྲ་ཞིག་དོན་རྒྱུ་ཡོད་དམ་སྙམ་བཞིན་ངོ་ལ་ཅེ་རེར་ལྟ་བཞིན་
བསྡད། ལྷག་པས་“ཁ་སང་བདག་གིས་ལྷ་ས་ནས་ཉོས་པའི་གྱོན་ཆས་
རྣམས་བཏོན་ཏེ་ཕ་མ་གཉིས་པོའི་མདུན་དུ་བཞག་ནས་འདི་བདག་གིས་
ཁྱོད་གཉིས་ལ་ཉོས་པ་ཡིན་པས་བཞེས་རོགས་གནང་”ཞེས་བཤད་པས་ཕ་
མ་གཉིས་ཀྱིས་བདག་གི་ངོ་ལ་སྤྱན་ཆེར་གདངས་ཏེ་གཟིགས་བཞིན་འདུག
དེ་ནས་བདག་གིས་ཕ་མ་གཉིས་ཀྱི་མདུན་དུ་པུས་མོ་བཙུགས་ནས་ “དུས་
ད་ནས་བཟུང་བཀའ་དྲིན་ཅན་གྱི་ཕ་མ་གཉིས་དང་ཁྱིམ་འདི་སྙིང་དབུས་
སུ་བཅངས་ཏེ་བྱ་བ་བྱ་རྒྱུ་ཡིན་' ཞེས་ཁས་བླངས་པས་ཨ་མས་ངུ་བཞིན།
བདག་ཡར་བསླངས་ཏེ་གདན་སྟེང་དུ་བཞག » པཱ་ལགས་ཀྱིས་བདག་ལ་
གཟིགས་བཞིན་དུ་འགྲིག་ ག དེ་ཚོ་ཨོ་ལོ་ཟླ་ཕུན་གྱིས་ཁྱོད་ལ་ཁ་ཏ་་
བསླབ་བྱ་བྱས་པའི་འབྲས་བུ་རེད་” ཅེས་གསུངས་བྱུང་བས་བདག་གིས་
308



སྐད་ཆུང་དུས་ཨ་ཇོ་ཁྱེད་ཀྱིས་ལམ་བར་དུ་ཨ་མར་ཞབས་ཕྱི་ཞུས་པའི་སྐོར་
ཞིབ་ཕྲ་བཤད་པས་པཱ་ལགས་ཀྱིས་མགོ་ལྕོག་ལྕོག་གནང་བཞིན་ ཅཨོ་ལོ་ཟླ་
ཕུན། དངོས་གནས་མི་ཡག་པོ་རེད། དཀོན་མཆོག་བཀའ་དྲིན་གྱིས་
ཁྱོད་གྲོགས་བཟང་དེ་འདྲ་ཞིག་དང་འཕྲད། སླད་ཨོ་ལོའི་ཁ་ལ་ཡག་པོ་
ཉོན་ཨང་” ཞེས་གསུངས་བྱུང”ཞེས་བཤད། ཟླ་ཕུན་གྱིས་ལྷག་པའི་སྐད་
ཆ་དེ་དག་ཉན་ནས་“ ཕ་མར་ཞབས་ཕྱི་ཡག་པོ་ཞུ་ཐུབ་ན་བདག་ཚོའི་མི་ཚེ་
སྐྱིད་པོ་ཡོང་གི་རེད” ཅེས་བཤད། ཚེ་རིང་གིས་ཟླ་ཕུན་དང་ལྷག་པའི་
སྐད་ཆ་དེ་ཞིབ་པར་ཉན་ཏེ་བསམ་བློའི་ནང་རྒྱུན་གཏན་ལྷ་སར་སླེབས་
དུས་ཟ་ཁང་ཆང་ཁང་ནང་ལྷག་ པ་ལག་ པ་ གཤོག་ པོ་ཡོད་ཀྱང་ད་རེས་
བདལ་སྐོར་གཅིག་རིང་ལྷག་པས་ལག་པ་རྦད་དེ་བསྣམས་ནས་ཁ་གང་སྐར་
མ་གཅིག་གློད་ཀྱི་མི་འདུག དེ་འདྲ་གང་ཡིན་ནམ་སྙམ་པ་བྱུང་རུང་ཐད་
ཀར་འདྲི་མ་ཕོད། ད་ལྟའི་སྐད་ཆ་དེ་ཚོ་ཉན་དུས་རྒྱུ་མཚན་དེ་འདྲ་ཡིན་
པ་རེད་སྙམ་སྟེ་དབུགས་རིང་ཞིག་བཏང་ནས་ཡར་ལངས་ཤིང་རང་གི་ཉལ་
སར་བསྐྱོད་དེ་གྱོན་ཆས་ཕུད་ནས་ཉལ། ཟླ་ཕུན་གྱིས་ལྷག་པར་ ཨོ་ལོ་
ལྷག་པ་། ད་ཉོལ་ཅིག་”ཅེས་བཤད་ནས་ཁོ་གཉིས་ཀྱང་ཉལ་ཏེ་ཞུ་མར་
ལ་ཕུ་བཏབ། ཉིང་རོ་ནས་ཉིན་བདུན་བསྐྱོད་དེ་ལྷ་སར་འབྱོར། ཟླ་
ཕུན་གཟིམ་ཤག་ཏུ་འབྱོར་དུས་གཟིམ་ཤག་ནང་བྲེལ་བྲེལ་འཚུབ་འཚུབ་ཀྱི་
རྣམ་པས་ཁེངས་ནས་འདུག ཁལ་དྲེལ་གྱི་དོ་པོ་ཕབ། དྲེལ་ལ་གཟན་
ཆག་སྟེར། དེ་ནས་གསོལ་ཐབ་ཏུ་ཕྱིན་ཏེ་ལྟོ་ཆས་བྱེད་སྐབས་ཟླ་ཕུན་གྱི་
མ་བྱན་ལ་སྐུ་ངོ་ལྷན་རྒྱས་ཕེབས་འབྱོར་ཟིན་མིན་སྐད་ཆ་དྲིས་པས་མ་བྱན་
གྱིས་ “ སྐུ་ངོ་སྐུ་འཁོར་ལྷ་སར་ཕེབས་ནས་ཉིན་གཉིས་ཕྱིན་སོང་”ཞེས་་
བཤད་པ་དང་ཟླ་ཕུན་སེམས་པ་འཚབ་སྟེ་ལམ་སང་ཐོག་ཁར་སྐུ་ངོའི་གམ་
དུ་བཅར། སྐུ་ངོ་ཡིས་“འོད་ཟེར་བོས་ཏེ་དེ་རིང་ཉིན་དགུང་དོ་པོ་ཁ་ཕྱེ་
དགོས། ཕྱག་རྟགས་ མགྱོགས་པོ་འབུལ་མ་ཐུབ་ན་མི་འགྲིག་” ཅེས་་་༌་
309



གསུངས། །
འོད་ཟེར་ལགས་དང་ཞབས་ཕྱི་འགའ་ཤས་དྲེལ་པ་ཟླ་ཕུན་བཅས་
ཀྱིས་སྐུ་ངོའི་མདུན་དུ་དོ་པོ་ཁ་བཤིག དོ་པོ་དེ་ཚོའི་ནང་གཟིམ་ཤག་གི་
ཐུགས་མཁོ་དང༌། ཕྱག་རྟགས་འབུལ་བྱེད་ཡིན་པའི་དངོས་པོ་དཀར་
ཡོལ་ལས་བཟོས་པའི་དབྱིན་ལུགས་ཀྱི་ཇ་མངར་མོ་འཐུང་བྱེད་ཡོ་ཆས་ཆ་
ཚང་འགའ་ཤས་དང་། དབྱིན་ཇིའི་ཁ་ལག་བཟའ་བྱེད་ཀྱི་ཡོ་ཆས་ཆ་
ཚང་། སྒྲ་སྡུད་འཕྲུལ་འཁོར་ཆེན་པོ་འགའ་ཤས་དང་དེའི་ནང་རྫས།
ཚོས་གཞི་མི་འདྲ་བའི་ཐེར་མ་དང་ལྕམ་སྐུ་ཞབས་ཀྱི་བཞིན་ལ་བྱུག་བྱེད་
དཀར་དམར་སྣ་ཚོགས་བཅས་མདོར་ན་དཔེ་གསར་དང༌། ཡ་མཚན་
ཅན་གྱི་ཉེར་མཁོའི་ཡོ་བྱད་སྣ་ཚོགས་སྣང་། ཉིན་ཤས་རིང་སྐུ་ཉེ་རྣམས་
ལ་བབ་བསྟུན་གྱི་ཕྱག་རྟགས་འབུལ་རྒྱུར་བྲེལ། གཟིམ་ཆུང་ནང་སྒྲ་སྡུད་
འཕྲུལ་འཁོར་བསྒྲིགས་ནས་ཧིན་རྡུའི་གཞས་སྣ་ཚོགས་ཀྱི་གླུ་སྒྲས་སྟེང་ཤོད་
བར་གསུམ་ཁྱབ། ཉིན་དགུང་ཏག་ཏག་ལ་སྐུ་ངོ་དང་ལྕམ་སྐུ་ཞབས་
གཉིས་དབྱིན་ཇིའི་ཇ་མངར་མོ་འཐུང་བྱེད་ཡོ་བྱད་སྤྱད་དེ་གསོལ་ཇ་བཞེས།
ལྕམ་སྐུ་ཞབས་ཕྱི་རུ་ཕེབས་སྐབས་དེ་སྔོན་དང་མི་འདྲ་བར་བཞིན་རས་ལ་
བྱུག་རྫས་མང་ལ་ཞལ་མཆུ་དང་། ཕྱག་སེན་བྱུ་རུ་ལྟ་བུ། སྐུ་ངོ་དང་
ལྕམ་སྐུ་ཞབས་གཉིས་ཀྱི་འགྱུར་ལྡོག་དེ་ཚོ་འོད་ཟེར་ལགས་ཀྱིས་ མཐོང་
སྐབས་ཧང་སངས་ཏེ་རྒྱ་གར་ཞེས་པའི་ཡུལ་གྲུ་དེ་དངོས་གནས་ངོ་མཚར་
ཆེ་བའི་ཡུལ་གྲུ་ཞིག་ཡིན་པ་འདྲ། སྒྲ་སྡུད་འཕྲུལ་འཁོར་ཟེར་མཁན་སྒམ་
ཆུང་དེའི་ནང་ནས་གཞས་འདྲ་མིན་སྣ་ཚོགས་དང་གསར་འགྱུར་སྣ་ཚོགས་
ཤོད་ཀྱི་འདུག ངས་ཕྱི་རྒྱལ་གྱི་སྐད་དེ་ཚོ་ཤེས་ཀྱི་ཡོད་ན་ཡག་པོ་ག་
འདྲས། སྲས་ཆུང་སྐུ་ཞབས་ལོ་ལྔ་དྲུག་བཞུགས་ནས་ཚུར་ཕེབས་དུས་
དངོས་གནས་སྐུ་ཡོན་ཆེན་པོ་ཆགས་ཀྱི་རེད། ང་རྒྱ་གར་ལ་ལོ་ཤོས་སྲས་
ཆུང་སྐུ་ཞབས་ཀྱི་ཞབས་ཕྱིར་སྡོད་རྒྱུ་བྱུང་ན་དགའ་བ་ལ་ཨང་སྙམ་བཞིན་
310



པའི་སྐབས་དེར་ཟླ་ཕུན་སླེབས། ཟླ་ཕུན་གྱིས་ཨ་མས་བསྐུར་བའི་ལག་
རྟགས་ ཨ་ ཇོ་འོད་ཟེར་ལགས་ལ་ཕུལ་ཏེ་ ཨ་ མས་ ལྷ་ སར་སྡོད་རིང་ ཨ་ ཇོ་
ལགས་ཀྱི་བཀའ་དྲིན་ཆེན་པོས་བསྐྱངས་པ་ལ་ཐུགས་རྗེ་ཆེ་ཞུ་བའི་སྐད་ཆ་
རྣམས་གསལ་པོ་ཞུས། འོད་ཟེར་ལགས་ཀྱིས་དེར་སྣང་འཇོག་ཆེར་མེད་
པར་ཟླ་ཕུན་ལ་“འ་ཙི། སྐུ་ངོ་དང་ལྕམ་སྐུ་ཞབས་རྒྱ་གར་ལ་ཕེབས་ནས་
ང་ཚོའི་གཟིམ་ཤག་ལ་འགྱུར་ལྡོག་ཆེན་པོ་དེ་འདྲ་བྱུང་སོང༌། འོ་ཙི།
འ་ཙི” ཞེས་ཧ་ལས་མདོག་གིས་བཤད་པས་ཟླ་ ཕུན་ གྱིས་དགོད་འཚེར་ས་
འཚེར་ངང་“ ཨ་ཇོ་ཁྱེད་རང་རྒྱ་གར་ལ་ཐེངས་གཅིག་ཕེབས་ཐུབ་ན་འགྱུར་
ལྡོག་དེ་ཚོར་ཧ་ལས་ཀྱི་མ་རེད།” འོད་ཟེར་གྱིས་ “ རེད་པས། དངོས་
གནས་ང་སྐུ་ངོ་མཆོག་ལ་རེ་བ་ཞུ་ཡི་ཡིན”ཞེས་བཤད་པས་ཟླ་ཕུན་གྱི་“ཨ་
ཇོ་ལགས་པད་འཛོམས་ལགས་བཞག་སྟེ་ཕེབས་ནུས་པ་འདུག་གམ”ཞེས་
ཀུ་རེའི་ཚུལ་དུ་བཤད་པས་འོད་ཟེར་གྱིས་“འ་ཙི། གཟིམ་ཤག་གི་སྐུ་ངོ་
དང་ལྕམ་སྐུ་ཞབས་ལ་འགྱུར་ལྡོག་ཡོང་དང་ཡོང་། གཟིམ་ཤག་གི་དྲིལ་
པ་གྲ་བཙུན་འདྲ་བ་འདི་ལ་ཡང་འགྱུར་ལྡོག་དེ་འདྲ་ཕྱིན་བཞག ཨོ་ལོའི་
ཁ་ནས་བུ་མོའི་མིང་ཐོན་པ་ད་རེས་ངས་གོ་བ་དང་པོ་ཡིན། ཡཱ། ཨོ་ལོ་
ངོ་ཚ་མི་དགོས། རྒྱ་གར་བའི་བུ་མོ་དེ་ཚོ་ག་འདྲ་འདུག་”ཅེས་དྲིས་པས་
ཟླ་ ཕུན་ གྱི་ངོ་གདོང་ནས་རྣ་རྩེ་བར་དམར་པོར་གྱུར་ཏེ་མགོ་སྒུར་རེར་
བསྡད། འོད་ཟེར་ལགས་གད་མོ་ཧ་ཧ་ཤོར་ཏེ་“དེང་སང་ལྕམ་སྐུ་ཞབས་
རྒྱང་ནས་ཕེབས་དུས་དྲི་མ་ཞིམ་པོ་ཞེ་པོ་ཅིག་ཁ་རྒྱུ་འདུག་ག ལྷག་པར་
ཞབས་ཅག་རྙིང་པ་ཙོག་ཙོག་དེ་བཞེས་ནས་ཕེབས་དུས་སྐུ་སྐེད་ཀྱང་་་
འདྲོངས་རུ་ཕེབས་པ་དང་ནུ་མ་ཡང་འབུར་དུ་ཐོན་ཏེ་བུད་མེད་མཛེས་
མའི་ཡོན་ཏན་ཡོངས་རྫོགས་ཕྱིར་མངོན་གྱི་འདུག”ཅེས་གསུངས་ཏེ་སྦྱར་
དུ་གད་མོ་ཧ་ཧ་ཞེས་བགད། ཟླ་ ཕུན་ཡར་ལངས་ཏེ་ ཨ་ ཇོ་འོད་ཟེར་
ལགས་ལ་གསོལ་ཇ་གང་ཞུས་ཏེ། “ད་ བདག་འགྲོ་ཡི་ཡིན་” ཞེས་བཤད།
311



འོད་ཟེར་ལགས་ཀྱིས་“ ཟླ་ཕུན། སྡོད་དང་། འདྲོག་འགོ་དེ་འདྲ་བྱེད་
རྒྱུ་གང་ཡོད་” ཅེས་བཤད་པས་ཟླ་ཕུན་སྐྱར་དུ་མར་བསྡད། འོད་ཟེར་
ལགས་ཀྱིས་“ ཨོ་ལོ། བདག་གིས་ཀུ་རེ་ཤོད་པ་མིན། ད་ཨོ་ལོ་རང་མི་
ཚེའི་འགྲོ་སྟངས་ལ་བསམ་བློ་གཏོང་བའི་དུས་ལ་སླེབས་ཡོད། ཁ་སྔོན་ཨ་
མ་ལྷ་སར་འབྱོར་ཏེ་དེའི་སྐོར་ཨ་ཅག་ལྷ་མཛེས་ལགས་ལ་ནན་པོ་མངགས་
བཞག་ཨ་མའི་སེམས་ཁྲལ་རྒྱུ་མཚན་མེད་པ་མ་རེད་དཱ”ཞེས་བཤད། ཟླ་
ཕུན་གྱིས་དེ་ལ་ལན་མ་བྱས་པར་ཁ་རོག་བསྡད་པས་འོད་ཟེར་ལགས་ཀྱིས་
ལན་ སྒུག་ པའི་ཚུལ་དུ་ཟླ་ ཕུན་ གྱི་ གདོང་ལ་རྩེ་ རེར་བལྟས་ནས་བསྡད།
ཟླ་ཕུན་གྱི་དཔྲལ་བ་ནས་རྔུལ་ཆུ་ཐོན། 1:|: མགོ་བོ་ཐེངས་ཁ་ ཤས་འཕུར།
འོད་ཟེར་ལགས་ཀྱིས་ཨོ་ལོ་ཟླ་ཕུན་ཁག་པོ་བཟོས་སོང་སྙམ་སྟེ་“ ཨོ་ལོ་ད་
ཕྱིན་ན་འགྲིག་བར་གསེང་བྱུང་ན་འདིར་ཤོག ང་གཉིས་ཅི་གྲོས་
མིན་གྲོས་བྱས་ཏེ་བསྡད་ཆོག་”ཅེས་བཤད་པས་ཟླ་ཕུན་ཡར་ལངས་ཏེ་ག་
ལེར་སྒོ་ནས་ཐོན། ཕྱིར་སླེབས་པ་དང་དབུགས་རིང་ཞིག་བཏང་སྟེ་རི་
དྭགས་རྙི་ལས་ཐར་བ་ལྟ་བུའི་དགའ་སྣང་བྱུང་། །
ཟླ་ཕུན་ལྷ་སའི་ཁྲོམ་རར་བསྐྱོད་དེ་འོང་སྟོད་ཞིང་ཁའི་མཚམས་སུ་
སླེབས་དུས་མདུན་ནས་ སེམས་ ཅན་སྐེ་རིང་སྒལ་པར་ ཤ་ཚུགས་ཅན་་་་
གཟུགས་རིང་པོ་ལྟར་དུ་སྒྲིགས་ཏེ་སྒལ་པར་ཁལ་ཁུར་ནས་ཡོང་བ་མཐོང༌།
མདུན་དུ་མགོ་ལ་ཞྭ་མོ་སྤུ་ཅན། ལུས་ལ་ ཤུར་མ་ནག་པོའི་ཕྱི་ཤ་གཡོག་
པའི་པགས་ཚགས་མཐུག་པོ། རྐང་པར་ཕྱིང་ལྷམ་ཡུ་རིང་གྱོན་པ། ངོ་
གདོང་དམར་སྨུག་ཅན་གྱི་སྐྱེ་བོ་ཞིག་འདུག་པ་དེས་སེམས་ཅན་སྣ་འཇུའི་
ཐག་པ་ནས་བཟུང་སྟེ་སྣེ་ཁྲིད། ཡུད་ཙམ་རིང་ཁྲོམ་ལམ་ཐོག་ཕར་འགྲོ་
ཚུར་འགྲོ་བྱེད་མཁན་མི་ཚོས་ལམ་གཡས་གཡོན་ལ་བསྡད་དེ་དེར་ལྟད་མོ་
བལྟས། ཟླ་ཕུན་མི་ཚོགས་ཀྱི་དཀྱིལ་དུ་བསྡད་དེ་ལྟད་མོ་ལྟ་བའི་སྐབས་
སུ་མདུན་དེར་ཁྱོ་ག་དར་མ་གཉིས་སྐད་ཆ་བཤད་སོང་བས་དེར་ཉན་དུས་
312



རྔ་མོང་གི་ཁལ་དེ་ནི་ཟི་ལིང་ཕྱོགས་ནས་ཡོང་བ་ཡིན་པ་ཤེས་ཏེ་ཟི་ལིང་ཞེས་
པའི་ས་ཆ་དེ་ཐག་རིང་པོ་ཞིག་ལ་ཡོད་པ་ལས་ཤར་ལྷོ་ནུབ་བྱང་གང་དུ་ཡོད་
མེད་ཟླ་ཕུན་གྱིས་མི་ ཤེས་ལ་སེམས་ནང་འདྲི་འདོད་ཆེན་པོ་བྱུང་རུང༌།
ཁ་ནས་འདྲི་མ་ཕོད། རྔ་མོང་བཅུ་གྲངས་དེ་ཁྲོམ་དཀྱིལ་ནས་མདུན་དུ་
བསྐྱོད་ཚར་བ་དང་འོང་སྟོད་ཞིང་ཁའི་ཁྲོམ་ར་སྔར་བཞིན་མི་ཚོགས་ཀྱི་དོ་
ར་ཞིག་ཏུ་གྱུར། ཟླ་ཕུན་འོང་སྟོད་ཞིང་ཁ་ནས་ཁ་ནུབ་ཏུ་ཕྱོགས་ནས་
བར་སྐོར་ནང་དུ་འཛུལ། བར་སྐོར་ཤར་གྱི་ཚོང་ཁང་ཞིག་ནང་འཛུལ་ཏེ་
རས་ཆར་ལྟ་བཞིན་པའི་སྐབས་སུ་ཚོང་ཁང་གི་བདག་པོས་ཁམས་པ་ཚོང་
པ་ཞིག་དང་དངུལ་ཚོང་བརྒྱབ་པ་མཐོང༌། ཁོས་ཟུར་ནས་དེར་སྣང་མེད་
ཀྱིས་བལྟས་པས་དངུལ་བཅུ་སྒོར་ལས་ཅུང་ཆེ་ཙམ་ཞིག་གི་གདོང་ལ་མི་
མགོ་ཆེན་ཞིག་གི་དཔར་བཏབ་འདུག་པ་དེ་ལ་ཁོ་གཉིས་ཀྱི་རྟ་ཡང་ཞེས་
འབོད་ཀྱི་འདུག་པ་དེར་དངུལ་སྲང་བཅོ་ལྔ་རེ་རྩིས་ཏེ་ཕན་ཚུན་བརྗེ་ཚོང་
བྱས་སོང་། ཟླ་ཕུན་གྱི་དངུལ་ཡ་མཚན་ཅན་དེ་འདྲ་མཐོང་བ་ཐོག་མ་
ཡིན་པས་དེར་མིག་ལྡིར་ཏེ་བལྟ་ཤོར། ཁམས་པ་ཚོང་པ་དེས་རྡ་ཡང་
གཅིག་ས་ལ་བརྡབས་ནས་ཐིང་སྒྲ་སྒྲོགས་པ་དང་ཟླ་ཕུན་ལ་“ ཁྱོད་དངུལ་
དེ་ཨེ་ཉོ”ཞེས་དྲིས། ཟླ་ཕུན་ གྱིས་ ས་ནས་དངུལ་ཡར་བླངས་ཏེ་རྒྱབ་
མདུན་གཉིས་ཀར་ཞིབ་པར་བལྟས་རྗེས་སྦར་མཐིལ་ནང་འཁྱོག་ཙམ་བྱས་
ཏེ་ ལྗིད་ཆེ་ཆུང་བལྟས་པས་ཚོང་ཁང་བདག་པོས་ “ཁྱོད་དངུལ་དེ་འདྲ་
མཐོང་པ་དང་པོ་འདྲ། དེ་རྒྱ་ནག་ནས་ཐོན་པའི་རྡོ་ཡང་རེད། ཁྱོད་
དེ་ཉོས་ཏེ་བརྡུངས་ལོག་བརྒྱབ་ནས་ཤིང་ཕོར་ལ་དངུལ་ཤན་བརྒྱབ་ན་ཡག་
པོ་ཡོག་རེད་”ཅེས་བཤད་པས་ཟླ་ཕུན་རྭ་ཡང་ལ་སེམས་པ་ཆེན་པོ་ཤོར་ཏེ་
སྦར་མོའི་ནང་ཕུར་ཕུར་བཏང་། ཁམས་པ་ཚོང་པས་ “ཁྱོད་ཉོ་ན་ཉོ།
མ་ཉོ་ན་ང་འགྲོ་ཡི་ཡིན་”ཞེས་བཤད་དེ་རྩྭ་ཡང་ཚུར་ལེན་རྩིས་བྱས་པས་ཟླ་
ཕུན་གྱིས་སྐྱེད་པའི་དངུལ་ཁུག་ནང་ནས་དངུལ་སྲང་ སུམ་ཅུ་བཏོན་ཏེ་
313



ཁམས་པ་ཚོང་པར་ཕར་སྤྲད་དེ་རྩྭ་ཡང་ གཉིས་ཚུར་བླངས། 1:| རྡ་ཡང་
གཉིས་ པོ་ སྐྱེད་ པའི་ དངུལ་ ཁུག་ ཏུ་ བཅུག་སྟེ་ ཕན་ གཟིམ་ ཤག་ ལ་ ལོག
དགོང་མོ་ལྟོ་ཆས་ཚར་བ་དང་ཨ་ཅག་ལྷ་མཛེས་ལགས་སར་ཕྱིན་ཏེ་བསྐུར་
མ་ཕར་ཕུལ། ཁོ་གཉིས་ཅི་གྲོས་མིན་གྲོས་བྱས་ཏེ་ཡུད་ཙམ་སོང་བ་དང་
ས་རུབ། ཟླ་ ཕུན་གྱིས་“དངུལ་ཁུག་ནས་རྡ་ཡང་བཏོན་ཏེ་ ཨ་ཅག་ལྷ་
མཛེས་ལགས་ལ་མིག་བསྟན་པ་དང་དངུལ་སྲང་བཅོ་ལྔ་སྤྲད་དེ་ཁམས་པ་
ཚོང་པ་ཞིག་གི་ལག་པ་ནས་ཉོས་པའི་གནས་ཚུལ་ཞིབ་པར་བཤད། ༼ཨ་
ཅག་ལྷ་མཛེས་ལགས་ཀྱིས་“ཁྱེད་རང་འདི་ཉོས་ནས་ག་རེ་གནང་ག་”ཞེས་
དྲིས་པས་ཟླ་ཕུན་གྱིས་“ ཕོར་པ་ཞིག་ལ་དངུལ་ཤན་རྒྱག་རྒྱུའི་རྩིས་ཡོད་”
ཅེས་བཤད་པར་ ཨ་ཅག་ལྷ་མཛེས་ལགས་ཀྱིས་དགོད་འཚེར་འཚེར་ངང་
“དངོས་གནས་ཡུལ་ཁམས་སྐོར་མྱོང་བའི་མི་དེ་འདྲ་ས་ག་ནས་ཡོང་”ཞེས་
བསྔགས་བརྗོད་བྱས་པས་ཟླ་ཕུན་གྱིས་“དངུལ་དེ་ལུང་པ་ག་རེའི་དངུལ་
རེད་”ཅེས་དྲིས། ཨ་ཅག་ལྷ་མཛེས་ལགས་ཀྱིས་“དེ་རྒྱ་ནག་གི་དངུལ་
རེད། ད་ལོ་རྒྱ་ནག་ནས་ བཅིངས་འགྲོལ་དམག་མི་ཡོང་བའི་རྗེས་སུ་
དངུལ་དེ་མཐོང་རྒྱུ་མང་རུ་ཕྱིན་སོང་”ཞེས་བཤད་པས་ཟླ་ཕུན་གྱིས་མགོ་
བོ་ལྕོག་ལྕོག་བྱས་ཏེ་དོན་རྟོགས་པའི་ཚུལ་བསྟན། ཟླ་ཕུན་གྱིས་ཅོག་ཙེའི་
ཐོག་ནས་ཆང་ཕོར་བླངས་ཏེ་ཞབས་ དག་བརྒྱབ་རྗེས་ ཡར་ལངས་ཏེ་་་་
“བདག་འགྲོ་ཡི་ཡིན”ཞེས་བཤད་པ་དང་མ་ ཅག་ལྷ་མཛེས་ལགས་ཀྱིས་
ཏོག་ཙམ་སྡོད་རྒྱུའི་ཨུ་ཚུགས་བྱས་ཀྱང་ཁོས་“སང་གནངས་བདག་ཡོང་གི་
ཡིན་”ཞེས་བཤད་ནས་སྒོ་ཕྱིར་ཐོན། འདས
སྐུ་ངོ་སྟེང་ཞལ་གྱིས་རྒྱ་གར་ནས་སྤུས་གཟིགས་གནང་བའི་རས་ཆ་
སྣ་ཚོགས་དོ་གྲངས་དྲུག་ཅུ་ཙམ་ཞིག་ཡོད་པ་དེ་གང་མགྱོགས་ སྡེབ་ཚོང།
གནང་རྒྱུའི་དགོངས་པ་བཞེས་ཏེ་ཚོང་པ་གསེར་ཚ་དགེ་ལེགས་ལ་བཀའ་
མངགས་གནང༌། ཉིན་གཉིས་སོང་མཚམས་སུ་གསེར་ཚ་དགེ་ལེགས་
314



གཟིམ་ཤག་ཏུ་བཅར་ཏེ་སྐུ་ངོའི་དྲུང་དུ་“རྒྱ་མིའི་ཚོང་པ་ཝང་ཤན་སེའི་
ལགས་ཀྱིས་རས་ཆ་ག་ཚོད་ཡོད་ནའི་ཉོ་ཡི་ཡིན་གསུང་གི་འདུག་” ཅེས་
སྙན་སེང་ཞུས། སྐུ་ངོའི་བཞིན་རས་ནས་འཛུམ་མདངས་ཕྱུང་བཞིན་དུ་
ཚོང་པ་ཝང་ཤན་སེའི་ཡི་སྡོད་གནས་སོགས་བཀའ་འདྲི་ཞིབ་པར་གནང་།
ཉིན་ཞིག་ཟླ་ཕུན་གཡོག་པོར་འཁྲིད་དེ་སྐུ་ངོ་མཆོག་རྒྱ་མིའི་ཚོང་པ་ཝང་
ཤན་སེའི་ཡི་སྡོད་ཁང་དུ་ཕེབས། ཟླ་ཕུན་མདུན་དུ་ཕྱིན་ཏེ་སྒོ་ནས་ཡར་
བལྟས་པས་ཁྱི་ནག་པོ་གཟུགས་བོང་ཆེ་བ་ཞིག་སྒོར་འཁྱིལ་ལེར་ཉལ་ནས་
ཡོད་པ་དེ་མཐོང་སྟེ་ཁོས་རྡོ་རེ་ཟུང་བསྒྲུགས་ཏེ་སྡུག་ལ་སྐད་ཤུགས་ཆེན་
པོས་བོས་པས་སྦུག་ནས་གཞོན་ནུ་མ་ཞིག་གིས་མར་བལྟས། ཟླ་ཕུན་གྱིས་
“ཝང་ཤན་སེའི་ལགས་བཞུགས་ས་འདི་ན་རེད་པས་”ཞེས་དྲིས་པར་བུ་མོ་
དེས་ “ ལགས་ རེད། ་ག་ རེ་ གསུང་ རྒྱུ་ ཡོད་ ན་” ཞེས་ བཤད་ པ་ དང༌།
རྩིག་འགྲམ་ནས་སྐུ་ངོ་ཚུར་ཕེབས་ཏེ་“ཚོང་གི་སྐོར་ཞིག་ཞུ་རྒྱུ་ཡོད་”ཅེས་
གསུངས་འཕྲལ་མོས་ཁྱི་བཀག་པ་དང་སྦྲགས་ “ ཡར་ཕེབས་” ཞེས་ཞུས།
གཞོན་ནུ་མ་དེས་སྣེ་ཁྲིད་དེ་ཁོ་དཔོན་གཡོག་གཉིས་པོ་ཁྲ་མར་རས་སྦྱར་
ནས་ཁྲ་བཅད་བརྒྱབ་པའི་ཁང་པ་ཞིག་གི་ནང་དུ་འབྱོར། ཁང་པའི་
དཀྱིལ་དུ་སྒྲོག་རྩེ་སུག་རིང་ཞིག་ཡོད་པ་དེའི་ཕྱོགས་བཞིར་རྐུབ་སྟེགས་བཞི་
ཡོད་པ་ནས་རྐུབ་སྟེགས་གཉིས་ཐོག་ཁོང་གཉིས་སྡོད་དུ་བཅུག ། གཞོན་
ནུ་མས་གུས་ཞབས་ལྡན་པའི་ངང་“ལྷན་རྒྱུས་ཕྲན་ཙམ་བསྒྲུགས་རོགས་
གནང་། ངས་སྦྱིན་བདག་གདན་འདྲེན་ཞུ་བར་ཕྱིན་ཆོག་” ཅེས་བཤད་
དེ་སོང་། ། ཁོ་གཉིས་དེར་ཡུན་རིང་ཙམ་བསྒུགས་ཀྱང་ཚོང་པ་ཝང་ཤན་
སེའི་ཡོང་མཁན་མེད་པས་ཟླ་ཕུན་གྱིས་ཁང་པ་དེར་མིག་ཉུལ་ཞིག་བརྒྱབ་
པ་ན་དེ་ན་སྒྲོག་རྩེ་དང༌། རྐུབ་སྟེགས། ཉལ་ཁྲི་ སོགས་ ཤིང་ཆས་་་
འགའ་ཤས་དང༌། རྩིག་ལྡེབས་སུ་རྒྱ་ཡིག་ཟང་ཟིང་བྲིས་པའི་ཤོག་ལྷེ་
བཞི་བཀལ་ཡོད་པ་ལས་དེ་མིན་གནད་ཆེའི་ཅ་ལག་གང་ཡང་མཐོང་རྒྱུ་མི་
315



འདུག ཝང་ཤན་སེའི་ད་དུང་ཕེབས་མཁན་མེད་པས་ཟླ་ཕུན་ག་ལེར་སྒོ་
རའི་ནང་དུ་དོན། ཁོས་ནུབ་ཏུ་ལྟ་སྐབས་ཁ་སྤྲོད་དུ་ཀ་རིང་ཅན་གྱི་ཀ་
ཕིབས་ཤིག་འདུག་པ་དེའི་ཟུར་དུ་ལྷོ་ནུབ་གཉིས་སུ་བལྟས་པས་སྒོ་གཉིས་
མཐོང་སྟེ་ཁོས་དེ་ཕྱོགས་སུ་བསྐྱོད་དེ་ཕར་ལྟ་ཚུར་ལྟ་བྱས། གློ་བུར་དུ་སྣ་
ལ་ཤོད་མི་ཤེས་པའི་དྲི་ཞིག་ཚོར། ་ཡ་མཚན་སྐྱེ་བཞིན་སྒོ་ནུབ་ལྟའི་སྒོ་
ཡོལ་གྱི་ཟུར་ནས་ག་ལེར་བཀྱག་སྟེ་སྡུག་ལ་བལྟས་པས་ཉལ་ཁྲི་གཉིས་ཁ་
སྤྲོད་དུ་བརྒྱབ་འདུག་པ་གཅིག་གི་སྟེང་དུ་མི་ཞིག་ཉལ་འདུག གཅིག་གི་
སྟེང་བུད་མེད་ངོ་གདོང་སེར་ལ་ ཤ་རིད་ཅིང་མགོ་སྐྲ་ཟང་ཟིང་ཅན་ཞིག་
གིས་སྟོད་ལང་བརྒྱབ་ནས་མདུན་གྱི་སྒྲོག་རྩེའི་སྟེང་དུ་བཞག་པའི་ཤེལ་གོང་
ཅན་གྱི་ཞུ་མར་གྱི་མེ་ལ་དབྱིབས་ཐ་མ་གང་ཟག་འདྲ་བ་ལ་ཁ་སྒོར་དང་ཡུ་
བ་དེ་ལས་སྦོམ་པ་ཞིག་ལ་ཁ་བཙུགས་ནས་བྲེལ་འཚུབ་ཀྱིས་དུ་བ་རྔུབ་
འཐེན་བྱེད་ཀྱི་ཡོད་པའི་ཚུལ་དེ་ནི་བཀྲེས་ལྟོགས་ཀྱིས་གདུང་བའི་དྲི་ཟ་
ཞིག་གིས་བསུར་ལ་རྔམ་པ་དང་ཁྱད་མེད་དུ་སྣང་། ཁོ་ཡ་མཚན་ཆེན་པོ་
སྐྱེས་ཏེ་སྦུག་ལ་མིག་ཅེ་རེར་བལྟས་ནས་སྡོད་པའི་སྐབས་སུ་འགྲམ་ནས་བུ་
མོ་ཞིག་གིས་སྐད་ཆུང་དུས་ ༥ ཅོག་ལགས། འདིར་མ་གཟིགས་རོགས་
གནང་”ཞེས་བཤད་དེ་ཁོ་ཕར་ཁྲིད། སྐུ་ངོའི་དྲུང་དུ་འབྱོར་བ་དང་སྐུ་ངོ་
ཡིས་ཞལ་རས་ནག་པོ་སྟོན་བཞིན་“ཁྱོད་བསྡད་སར་མ་བསྡད་པར་ག་པར།
འགྲོ་ཡི་ཡོད་”ཅེས་གསུངས། ཁོས་དེ་ལ་འཛུམས་ཏེ་ལྕེ་བསྣར་ཙམ་བྱས་
པ་ལས་ལན་ཅི་ཡང་མ་བཏབ། དེའི་སྐབས་སུ་རྡོག་སྒྲ་གོ་ལ་མ་གོ་ཞིག་སྒོ་
རའི་ནང་ནས་གྲགས་པ་དང་ཆབས་ཅིག་ཝང་ཤན་སེའི་དེར་ཡོང་། ཁོས་
སྐུ་ངོ་མཐོང་བ་དང་སྒྱུར་ཙམ་བྱས་རྗེས་འགྲམ་དུ་ཕྱིན་ནས་ལག་པ་བཏང་།
བུ་མོ་དེས་མགྲོན་པོར་བྱི་རིལ་གྱི་ཞལ་ཏོག་བཀྱག ཝང་ཤན་སེའི་རྐུབ་
སྟེགས་ཐོག་བསྡད་པ་དང་ཟླ་ཕུན་གྱིས་ཁོའི་ཕྱོགས་ལ་ཞིབ་པར་བལྟས་པས་
མི་དེའི་མགོ་ལ་ཨུ་སུག་གི་ཞྭ་མོ་རྨོག་རིལ་གྱི་བཟོ་ལྟ་ཅན་ཞིག་ལ་སྤུན་དོག་
316



གིས་བཟོས་པའི་ཏོག་སྟར་ཁའི་ཆེ་ཆུང་ཙམ་ཞིག་བརྒྱབ་པ་དེ་འདྲ་ཞིག་
གྱོན། ཞྭ་མོའི་འོག་ལ་ངོ་གདོང་ཤིན་ཏུ་སྐམ་པའི་ཐོག་སེར་པོའི་མདངས་
དང་ལྡན་པའི་མིག་འབྲས་གཉིས་པོ་དོང་དུ་ལྷུང་། བཞིན་ལ་འཛུམ་པའི་
རྣམ་འགྱུར་སྟོན་སྐབས་ཉོག་ཆུ་ཉོག་རླུང་གིས་བདས་པ་ལྟར་གཉེར་མའི་
བང་རིམ་གཅིག་རྗེས་གཉིས་མཐུད་ཀྱིས་མངོན། ཁ་འགུལ་བ་དང་དུ་
དྲེག་གིས་ཚོས་པའི་མདུན་སོ་ནག་པོ་དེ་དག་ཕྱིར་མངོན། ལུས་གཟུགས་
ཕྲ་བ་དེའི་སྟེང་དུ་ཐེར་མའི་ཕྱུ་རིང་སྦུ་ལུག་མ་ཞིག་གྱོན་འདུག་པ་དེའི་
མཆན་འོག་གི་ ཐེབས་ཆི་གཅིག་བརྒྱབ་པ་དེ་རང་ལས་ཐེབས་ཆི་ གཞན་
རྣམས་མ་བརྒྱབ་པར་བྲང་ཁོག་ཁ་ཕྱེ། རྐང་པར་རས་ལྷམ་ཞིག་ གྱོན་
འདུག་པ་དེ་ཡང་རྟིང་གནོན་བཏང་ནས་བ་རྒན་གྱི་མས་མཆུ་དང་གཉིས་
སུ་མ་མཆིས། ཕར་བལྟས་པ་ཙམ་གྱིས་མི་དེ་ནི་མལ་ས་ལས་ཧོབ་ལངས་
བརྒྱབ་སྟེ་དེར་ཡོང་བ་མིན་ནམ་སྙམ་པའི་ཚོར་སྣང་ཞིག་ཕ་རོལ་པོར་སྟེར།
ཚོང་པ་ཝང་ཤན་སེའི་ཡིས་འཛུམ་དམུལ་དམུལ་གྱིས་སྐུ་ངོ་ཡི་བཞིན་རས་
ལ་བལྟས་ཏེ་བསྡད་པས་སྐུ་ངོ་ཡིས་ལམ་སེང་“ང་ལ་རས་ཆ་སྣ་ཚོགས་ཕྲན་
བུ་ཡོད་པས་དེ་ཁྱེད་ཀྱིས་གཟིགས་ཨེ་ཡོང་”ཞེས་གསུངས་། ཝང་ཤན་
སེའི་ཡིས་ལམ་སེང་“ཉོ་ཡི་ཡིན། ལྗགས་གོང་ག་ཚོད་ཡིན་ནམ་”ཞེས་
དྲིས། སྐུ་ངོ་ཡིས་“ཁྱེད་དངོས་གནས་གཟིགས་མཁན་ཡིན་ན་ང་ཕར་
ལོག་སྟེ་གོང་ཚད་ཐོ་གཞུང་ཞིག་འབུལ་བར་གཏོང་གི་ཡིན”གསུངས་པ་
དང་ཝང་ཤན་སེའི་ཡིས་“ངས་དར་རྩེ་མདོ་ལ་ཁལ་དྲེལ་ཁག་ཅིག་འཕྲལ་
དུ་གཏོང་རྩིས་ཡོད་པས་དེ་ཚོར་རྒྱབ་བྱ་དགོས་སྟབས་སྐུ་ངོ་མཆོག་ གིས་
སང་ཉིན་རང་ལྗགས་ལན་གནང་རོགས་”ཞེས་ཞུས་པར་སྐུ་ངོ་མཆོག་གིས་
ཞལ་བཞེས་གནང༌། དེ་ནས་ཝང་ཤན་སེའི་ཡིས་སྐུ་ངོའི་གཟིམ་ཤག་དང་
མཚན་བཅས་བཀའ་འདྲི་ཞུས་པར་ཟླ་ཕུན་གྱིས་ལམ་སེང་དེ་ལ་ལན་བཏབ་
པ་དང་ཝང་ཤན་སེའི་ཡིས་རྒྱུས་མངའ་ཆེ་མདོག་གི་རྣམ་འགྱུར་སྟོན་བཞིན་
317



དུ་་་ གྲགས་ཅན་མི་སྣ་ངས་ཞལ་མ་ཚོར་པ་རེད། དགོངས་འགལ་མེད་པ་
ཅིག དགོངས་འགལ་མེད་པ་ཅིག་”ཅེས་དགོངས་སེལ་ལན་མང་ཞུས་།
སྐུ་ངོ་ཡིས་འཛུམ་པའི་རྣམ་འགྱུར་སྟོན་བཞིན་དུ་ཡར་བཞེངས་ནས་ཕྱིར་
ཕེབས་རྩིས་གནང་བ་ལ་ཝང་ཤན་སེའི་ཡིས་ལམ་སེང་ཡར་ལངས་ཏེ་གུས་
གུས་ཞུམ་ཞུམ་གྱིས་སྐུ་ངོ་སྒོ་འགྲམ་བར་ཕེབས་སྐྱེལ་ཞུས། ལམ་བར་དུ་
ཟླ་ཕུན་གྱིས་ད་གིན་ཝང་ཤན་སེའི་ཡི་ཁང་པའི་ནང་མཐོང་བའི་གནས་
ཚུལ་རྣམས་ཡ་མཚན་མཚན་གྱིས་སྐུ་ངོ་མཆོག་ལ་ཞུས་པས་སྐུ་ངོ་ཡིས་“དེ་
ལ་ཡ་མཚན་རྒྱུ་གང་ཡོད། དེང་སང་ཉལ་ཐག་འཐེན་མཁན་ང་ཚོ་བོད་
པའི་ནང་ལ་ཡང་ཡོག་རེད་”ཅེས་གསུངས་པས་ཟླ་ཕུན་ཧང་སངས་ཏེ་ད་
གིན་གྱི་གནས་ཚུལ་སྐྱུར་དུ་མིག་ལ་འཁོར་བཞིན་དུ་ཁོང་གཉིས་གཟིམ་ཤག་
ཏུ་འབྱོར། སྐུ་ངོ་གཟིམ་ཆུང་དུ་ཕེབས་པ་དང་ལམ་སེང་ཟླ་ཕུན་འོད་
ཟེར་འབོད་པར་བཏང་། ཁོང་གསུམ་པོ་རས་ཆའི་གོང་ཚད་ཇི་ལྟར་
བརྒྱབ་མིན་ལ་གོ་སྡུར་ཞིབ་པར་གནང་། མཐར་རས་ཆའི་གོང་ཚད་ཐོ་
གཞུང་ཞིག་འོད་ཟེར་གྱིས་འཕྲལ་དུ་བཟོས་ནས་དེ་ཉིན་ཉི་མ་མ་བཞུད་
ཙམ་ལ་འོད་ཟེར་དང་ཟླ་ཕུན་གཉིས་ཚོང་པ་ཝང་ཤན་སེའི་ཡི་སྡོད་ཁང་དུ་
སྐྱེལ་དུ་བཏང་། ཝང་ ཤན་སེའི་དང་ངོ་འཕྲད་བྱུང་བ་དང་འོད་ཟེར་
གྱིས་རས་ཆའི་གོང་ཚད་ཐོ་གཞུང་ཝང་ཤན་སེའི་ཡི་ལག་པར་སྤྲད་པ་དང་
ཆབས་ཅིག་རང་ཉིད་དེར་ཡོང་དོན་གསལ་བཤད་བྱས་པ་ལ་ཝང་ཤན་སེའི་
ཡིས་འོད་ཟེར་གྱི་སྐད་ཆའི་མཇུག་མ་རྫོགས་གོང་ཐོ་གཞུང་དེ་ཀློག་རྒྱུའི་རེ་
བ་བཏོན། འོད་ཟེར་གྱིས་གོང་ཚད་ཐོ་གཞུང་ནང་གསལ་རེ་རེ་བཞིན་
ཀློག་ཚར་བ་དང་“ཝང་ཤན་སེའི་ལགས། རས་ཆའི་རིན་གོང་དེ་ནས་
སྐར་མ་གང་ གཅོག་ རྒྱུ་ མེད་ཟེར་སྐུ་ངོ་ མཆོག་ ནས་ བཀའ་ གནང་བྱུང་།
དེ་དོན་ཁྱེད་ཀྱིས་དགོངས་པ་བཞེས་ཏེ་ང་གཉིས་ལ་བཀའ་ལན་གསལ་པོ་
ཞིག་གནང་རོགས་”ཞེས་བཤད་པས་ཝང་ཤན་སེའི་ཡི་འགྲམ་དུ་ལངས་
318



ནས་བསྡད་པའི་བུ་མོར་རྒྱ་སྐད་ཚིག་རེ་གཉིས་བརྒྱབ་སོང་བས་བུ་མོ་དེས་
སྦུག་ཏུ་སོང་སྟེ་ཕག་ཤ་ཧུའོ་ཐུའེ་ལག་པ་གཅིག་འཁྱེར་ཡོང་ནས་འོད་ཟེར་
ལགས་ཀྱི་མདུན་དུ་བཞག་ཕྲེང་ ཤན་སེའི་ཡར་ལངས་ཏེ་འོད་ཟེར་གྱི་
མདུན་དུ་ཡོང་ནས་“ ཐོ་གཞུང་ནང་གསལ་རས་ཆ་དེ་དག་གཅིག་ཀྱང་མ་
ལུས་པ་ཚང་མ་སང་ཉིན་རྩིས་ལེན་ཞུ་ཡི་ཡིན་ཞེས་སྐུ་ངོ་མཆོག་ལ་སྙན་སེང་
ཞུ་རོགས་གནང་། འདིར་སྟོང་མིན་ཙམ་ལ་ཕྱག་རྟགས་ཕྲན་བུ་ཡོད་པ་
དེ་ཡང་སྐུ་ངོ་མཆོག་ལ་འབུལ་རོགས་གནང་”ཞེས་བཤད། འོད་ཟེར་
གྱིས་རྩིས་ཕྲའི་འོག་གི་བསྡོམས་ཐོར་མཛུབ་མོ་བཙུགས་ཏེ་“འདིའི་ཕྱག་
དངུལ་ད་ལྟ་ངེད་གཉིས་ལ་གནང་རོགས། རས་ཆ་དོ་དགོང་རང་རྩིས་
འབུལ་ཞུས་ཆོག་” ཅེས་བཤད་པར་ཕྲེང་ཤན་སེའི་ཡིས་འཛུམ་པའི་རྣམ་
འགྱུར་སྟོན་བཞིན་ངག་དེལ་པོས་“དངུལ་དེ་སྐུ་ངོ་མཆོག་དང་ཞལ་མཇལ་
མཚམས་སུ་ངས་ཕུལ་ཆོག རས་ཆ་དོ་དགོང་རྩིས་སྤྲོད་གནང་ཡང་ངས་
བླངས་ཆོག”ཅེས་བཤད་པས་འོད་ཟེར་ག་ཤོད་འདི་ཤོད་མེད་པར་ཡར་
ལངས་ཏེ་ཕྱིར་ཐོན་རྩིས་བྱས་པས་ཝང་ ཤན་སེའི་ཡིས་བུ་མོ་དེར་ “ཁོང་
རྣམ་གཉིས་གདན་འདྲེན་ཞུས་ཤིག་”ཅེས་བཤད་པ་དང་བུ་མོ་དེས་ཕག་ཤ་
ཧུའོ་ཐུའེ་ལག་པ་དེ་ཁྱེར་ནས་འོད་ཟེར་དང༌ཟླ་ ཕུན་གཉིས་ཕྱི་སྒོ་བར་
བསྐྱལ། གཟིམ་ཤག་ཏུ་འབྱོར་བ་དང་སྐུ་ངོ་མཆོག་ལ་གནས་ཚུལ་སྙན་
སེང་ཞུས་པས་སྐུ་ངོ་མཆོག་གིས་“ང་ཚོ་ཁོའི་སར་འགྲོ། རས་ཆ་སྡེབ་ལ་
བྲིན་ན་ཡག་པོ་ཡོང་བ་འདུག་” ཅེས་གསུངས་ཏེ་གཟིམ་ཤག་གི་ རྒྱལ་སྒོ་
དོན་ནས་ཝང་ཤན་སེའི་སྡོད་ཁང་ཕྱོགས་སུ་ཕེབས། ལམ་བར་དུ་ཟླ་ཕུན་
གྱིས་ད་ལྟ་ལྷ་སའི་ཁྲོམ་ལ་རྒྱ་ཟོག་བཟའ་བཅའི་རིགས་འཕར་འགོ་ཚུགས་
ཟིན་པས་རྒྱ་ཟོག་གནས་སྐབས་བཀག་ཐུབ་ན་དགེ་མཚན་ཡོད་པའི་སྐོར་སྐུ་
ངོ་མཆོག་ལ་ཞུས་པར་སྐུ་ངོ་ཡིས་དེ་ལ་དབུ་ལྕོག་ལྕོག་གནང་བ་ལས་ལན་ཅི་
ཡང་མ་གནང་། ཁོང་གསུམ་པོ་ཝང་ཤན་སེའི་ཡི་སྡོད་ཁང་དུ་འབྱོར་བ་
319



དང་སྐུ་ངོ་མཆོག་གིས་ཝང་ཤན་སེའི་ལ་“ ཤན་སེའི་ལགས། ཁྱེད་ལ་རས་
ཆ་དགོས་ངོ་མ་ཡིན་ན་དངུལ་ལམ་སེང་སྡེབ་རྩིས་རྒྱག་རོགས། རས་ཆ་
ལམ་སེང་རྩིས་སྤྲོད་བྱས་ཆོག” ཅེས་གསུངས་པས་ ཝང་ ཤན་སེའི་ཡིས་
ས ངའི་དངུལ་འབོར་ཆེན་ཞིག་ ཅ་ལག་ལ་ཐིམ་ ནས་ ཁ་ འཁོར་ མ་ སོང༌།
གཟིམ་ཤག་ཆེན་པོར་ཕྱག་དངུལ་དེ་འདྲ་ཞིག་གིས་ཐུགས་ཕན་གསོས་རྒྱུ་ཅི་
ཡོད། དངུལ་དེ་ང་ལ་ལོ་གཅིག་བཞག་རོགས་གནང་། སྐྱེད་ཀ་བཅུ་
སྐྱེད་གནང་སྟེ་ངས་སྔོན་ལ་དངུལ་ཁག་ཅིག་ལྗགས་རྩིས་ཞུས། ལོ་མཇུག་
ལ་མ་སྐྱེད་གྲངས་ཚང་ཕུལ་ཆོག་པ་ཞིག་”ཅེས་ཞུས་པས་སྐུ་ངོ་མཆོག་ལམ་
སེང་ཡར་བཞེངས་ཏེ་“དེ་འདྲ་ཡིན་ན་ཚོང་དེ་འགྲིག་མ་སོང་། ང་ཚོ་
འགྲོ་ཡི་ཡིན། བཞུགས་གདན་འཇོག་གོ་”ཞེས་གསུངས་ཏེ་ཤར་རེར་སྒོ་
ཕྱིར་ ཐོན། འོད་ ཟེར་ དང༌ ཟླ་ ཕུན་ གཉིས་ སྐུ་ངོའི་རྗེས་ སུ་ འབྲངས།
ཝང་ཤན་སེའི་ཡིས་མིག་ཆེན་པོ་ཞིག་གདངས་ཏེ་ཁོང་གསུམ་པོའི་རྒྱབ་ཏུ་
བལྟས་ནས་བསྡད།
དྲེལ་ པ་ གསུམ་པོ་ ལྷ་ སར་འབྱོར་ནས་ཉིན་བདུན་ཙམ་སོང་ཟིན།
ཟླ་ཕུན་སེམས་པ་འཚབ་ནས་ལྷ་སའི་གྲོང་དཀྱིལ་དུ་བདལ་གླ་འཚོལ་བར་
ཕྱིན་ཡང་རྒྱུབ་ཆ་ཁ་ཤས་ལས་དྲེལ་ལག་གཉིས་ཀྱི་རྒྱུབ་ཆ་ཚང་བ་མ་རྙེད།
དེ་འདྲའི་ངང་དུ་ཉིན་ཤས་སོང་། ཟླ་ཕུན་སེམས་པ་དེ་བས་འཚབ་ཤ་
ལངས། ཉིན་ཞིག་དྲེལ་པ་གསུམ་པོ་དྲེལ་དེད་དེ་གཙང་པོར་ཆུ་སྟེར་བར་
བསྐྱོད་པའི་སྐབས་གཟིམ་ཤག་གི་རྒྱལ་ སྒོའི་འགྲམ་ནས་ས་འདུའི་ཚོང་་
དཔོན་གཟིམ་ཤག་ཏུ་ཡོང་བ་དང་ཏག་ཏག་སྐབས་འཁེལ། ཚོང་དཔོན་
གྱིས་ཟླ་ཕུན་མཐོང་བ་དང་དགོད་འཚེར་འཚེར་ངང་“ཁྱོད་ལྷ་སར་ག་དུས་
འབྱོར་བ་ཡིན” ཞེས་དྲིས་པར་ཟླ་ཕུན་གྱིས་ལྷ་སར་འབྱོར་ཏེ་ཉིན་བཅུ་
གྲངས་སོང་ཟིན་པ་དང་ད་ལྟ་བདལ་གླ་འཚོལ་བའི་སྐབས་ཡིན་པའི་སྐོར་
ཚོང་དཔོན་ལ་བཤད། ? ཚོང་དཔོན་གྱིས་དྲེལ་དེ་ཚོར་ཞིབ་ཚགས་ཆེན་
320



པོས་བལྟས་ཏེ་ག་ལེར་གཟིམ་ཤག་ནང་དུ་འཛུལ། །
ཚོང་དཔོན་གཟིམ་ཆུང་དུ་སླེབས་པ་དང་སྐུ་ངོ་མཆོག་གིས་སྣེ་ལེན་
གཟབ་རྒྱས་གནང༌། ཚོང་དཔོན་གྱིས་“ གཟིམ་ཤག་གི་ཁལ་དྲེལ་དེ་ཚོ་
ཐོག་མ་གཟིགས་པ་དེ་རང་རེད་འདུག་གཱ་”ཞེས་བཤད་པར་སྐུ་ངོ་ཡིས་“དེ་
རང་རེད”ཅེས་ལན་བཏབ། ཚོང་དཔོན་གྱིས་“ཁལ་དྲེལ་ཚུར་ཉོས་ཏེ་
ལོ་གསུམ་བཞི་ནས་ཁ་རྒན་པ་དང་། ལུས་གཅོང་བ་ཕར་བཙོང་། ཁ་
ཆུང་བ་ཚུར་ཉོས་ཏེ་ཁལ་དྲེལ་གྱི་སྤུས་ཚད་ལ་དོ་སྣང་མ་གནང་ན་ད་ལྟ་ངས་
བལྟ་དུས་གཟིམ་ཤག་གི་ཁལ་དྲེལ་དེ་ཚོ་ཧ་ལམ་ལོ་གཉིས་ལས་འཁྱོལ་བ་མི་
འདུག་”ཅེས་བཤད་པར་སྐུ་ངོ་སྤྱན་ཆེར་གཟིགས་ཏེ་ “ མོའོ་” ཞེས་ཞལ་
ནས་ཤོར་བ་དང་ཚོང་དཔོན་གྱིས་མུ་མཐུད་དེ་“ད་ལྟ་བདལ་གླ་ཆག་པ་
དང༌། ནམ་དུས་དབྱར་ཀ་ཡིན་པའི་སྐབས་དེར་དྲེལ་ དེ་དག་འདམ་
གཞུང་ལ་རྩྭ་གསོར་བཏང་ན་ཡག་པོ་ཡོད་རེད་”ཅེས་བཤད་དེ་སྐུ་ངོ་ཡི་
ཕྱོགས་ལ་བལྟས། སྐུ་ངོ་ཡིས་ཚོང་དཔོན་གྱི་སྐད་ཆ་དེ་དག་ཡིད་ལ་ཤིན་
ཏུ་འཐད་པའི་རྣམ་འགྱུར་སྟོན་བཞིན་དུ་“ཡག་པོ་འདུག རྒྱུས་མངའ་
ཡོད་པའི་མིས་བཤད་པའི་སྐད་ཆ་དེ་ཚོ་དངོས་གནས་གསེར་སྲང་བརྒྱ་ཐམ་
པ་སྟེར་བ་ལས་ཕན་ཐོགས་ཆེ་ཡི་རེད། ཚོང་དཔོན་ཐུགས་རྗེ་ཆེ་”ཞེས་
གསུངས། དྲེལ་པ་གསུམ་པོ་དྲེལ་དེད་དེ་གཙང་པོ་ནས་ཚུར་ལོག་པའི་
ལམ་བར་དུ་ཆར་བརྡུང་གཟེད་ནས་གྱོན་པ་ཚང་མ་བརློན་པར་གྱུར། ཁོ་
ཚོ་གསུམ་པོས་དྲེལ་རྟ་རའི་ནང་བཅུག་རྗེས་གཟན་པ་སྟེར། དེ་ནས་ཚུར་
ལོག་སྟེ་གྱོན་པ་བརྗེས་ནས་ཇ་འཐུང་རྩིས་བྱེད་པའི་སྐབས་དེར་གཡོག་པོ་
ཞིག་གིས་ཟླ་ཕུན་ད་ལྟ་སྐུ་ངོའི་གཟིམ་ཆུང་དུ་ཡོང་དགོས་པའི་ལན་བསྐྱལ།
ཁོས་གདོང་པ་ཕྱིས་ཙམ་བྱས་ཏེ་གཟིམ་ཆུང་དུ་བསྐྱོད། ཚེ་རིང་དང་ལྷག་
པ་གཉིས་ཡང་སྙིང་ཛ་དྲག་གི་ལས་ཀ་ཅི་ཞིག་ཐོན་པ་ཡིན་ནམ་སྙམ་བཞིན་
དུ་གནས། ས་སྲོས་ཀྱི་དུས་སུ་ཟླ་ཕུན་གཞི་ནས་ལོག་ཡོང་། ། ལྷག་པ།
321



དང་ཚེ་རིང་གཉིས་ཀྱིས་དངངས་འཚབ་ཆེན་པོས་ཟླ་ཕུན་ལ་“ལས་ཀ་ཛ་
དྲག་གང་ཐོན་སོང་ངམ་”ཞེས་དྲིས་པར་ཟླ་ཕུན་གྱིས་“ད་བདག་ཚོ་འདམ་
གཞུང་ཕྱོགས་ལ་རྩྭ་གསོར་ཐོན་དགོས་ཞེས་བཀའ་གནང་བྱུང་”ཞེས་་་་
བཤད། ཚེ་རིང་དང་ལྷག་པ་གཉིས་ གཞི་ནས་བློ་ལྷོད་དུ་བབས་ཏེ་ཟླ་
ཕུན་ལ་ཇ་བླུགས། ཁོང་གསུམ་པོ་རྩྭ་གསོའི་སྐོར་གྱི་སྐད་ཆ་མ་ཉལ་བར་
དུ་བཤད་ནས་བསྡད། ཚེ་
1:| ཕྱི་ཉིན་རྩྭ་གསོར་འགྲོ་རྒྱུའི་དགོས་མཁོ་གྲ་སྒྲིག་བྱེད་བཞིན་པའི་་
སྐབས་སུ་ཆིབས་གཡོག་གྲགས་པ་ཡོང་སྟེ་“ སེམས་ཅན་རྩྭ་གསོར་འགྲོ་རྒྱུ་དེ་
སེམས་ཅན་ལ་ངལ་གསོ་དང་ ཤ་ ཤེད་ལེན་རྒྱུའི་ཆེད་དུ་ཡིན་པ་སྨོས་མི་
དགོས། དེའི་ཞོར་ལ་དྲེལ་པ་ཚོ་ཡང་ངལ་གསོ་དང་སྐྱིད་པོ་གཏོང་རྒྱུའི་
དུས་ཡིན་པས་བཟའ་བཅའ་བཀྲེན་པོ་མ་བྱེད། ང་ལོ་ཆུང་དུས་རྩྭ་གསོར་
འགྲོ་དུས་ཤོ་ཆས་ཆ་ཚང་ཞིག་འཁྱེར་རྒྱུ་ཡོད། འདི་ཁྱོད་ཚོ་འཁྱེར་རྒྱུག”
ཞེས་བཤད་དེ་ཤོ་ཆས་ཟླ་ཕུན་ལ་སྤྲད། ཟླ་ཕུན་གྱིས་ཆིབས་གཡོག་གྲགས་
པར་ཐུགས་རྗེ་ཆེ་ཞུས། ཁོ་ཚོ་གསུམ་པོས་གཟིམ་ཤག་ནས་བསྐུར་བའི་
རྒྱུགས་ཆའི་སྟེང་དུ་བཟའ་བཅའ་ཁ་སྣོན་ཏོག་ཙམ་ཉོས། ཉིན་གཉིས་
པའི་ཞོགས་པ་ཁལ་དྲེལ་དེད་དེ་ལྷ་ས་ནས་ཐོན། ལྷ་སའི་འགྲོ་ལམ་ཐོག་
འདམ་བག་དང་ཆུ་རྙོག་གིས་ཁེངས་ཤིང༌། ཁུག་ཀྱོག་གི་རྫབ་དོང་འགའ་
ཤེས་ཁ་ལུད་བརྒྱབ་སྟེ་དྲི་མ་ངན་པའི་ སྐྱག་གཅིན་ལམ་སྟེང་དུ་འཁྱིལ།
མགོ་ཡར་བཏེགས་ཏེ་ལྟ་དུས་གཙུག་ལག་ཁང་གི་རྒྱ་ཕིབས་དང་བྱ་འདབ་
སྟེང་གི་རྡུལ་རྣམས་ཡོངས་སུ་དག་ནས་རིན་ཆེན་ས་ལེ་སྦྲམ་གྱི་འོད་སྣང་
རབ་ཏུ་འཚེར། ནམ་མཁའ་གཡའ་དག་ཅིང་སྤྲིན་དཀར་གྱི་ཕུང་པོས་
མཐའ་བཞིའི་རི་བོའི་དབུ་རྩེར་ཅོད་པན་བསྒྲོན་པ་ལྟར་དུ་མཛེས། དྲེལ་
པ་གསུམ་པོ་འཕན་པོ་སྒོ་ལའི་རྩེ་མོར་འབྱོར་དུས་ཡངས་ཤིང་རྒྱ་ཆེ་བའི་
འཕན་ཡུལ་གྱི་ནོར་འཛིན་སྔོ་ལྗང་ལོ་འདབ་ཀྱིས་བརྒྱན་པར་བྱས་པ། | རི་
322



བོའི་ལྡེབས་སུ་དགོན་སྡེ་ཁྲ་ལྷམ་མེར་བཞུགས་ཤིང༌། ཀླུང་ཐང་དུ་སོ་
ནམ་པའི་དུད་ཚང་རུབ་ནས་གནས་པ་བཅས་ཀྱི་མཛེས་ལྗོངས་ཤིག་མིག་
མདུན་དུ་འཆར་ཏེ་དེ་དག་ལ་ལྟ་གིན་ཁ་ནས་གླུ་ཆུང་ལེན་བཞིན་ལ་ནས་
བབས། ཀླུང་ཐང་བརྒལ། དེ་ལྟར་ཉིན་ཤས་བསྐྱོད་ནས་ མཐར་་་་་
འདམ་གཞུང་དུ་སླེབས། དེ་གའི་ནོར་འཛིན་གྱི་ཁྱོན་ཡོངས་སུ་སྔོ་ལྗང་
ནེའུ་གསིང་གཡུ་ཡི་གཅལ་དུ་བྱས་པ་ལྟ་བུ་ལ་ཚོན་མདངས་རྣམ་པར་བཀྲ་
བའི་སྤང་རྒྱན་མེ་ཏོག་དག་རིན་པོ་ཆེའི་ཕྲ་ཚོམ་སྤྲས་པ་ལྟ་བུར་སྣང༌། དེ་
དག་གི་དབུས་སུ་ཕྱེ་ལེབ་བུང་བའི་ཚོགས་འཕུར་ལྡིང་གཡོ་བ་དེ་ནི་ལྷ་ཡི་བུ་
མོ་རྣམས་ཀྱིས་རས་གོས་ཀྱི་གཤོག་ཟུང་ལ་བརྟེན་ནས་ཟློས་པའི་གར་བྱེད་
པ་དང་ཅིས་མི་མཚུངས། སྟག་ཤར་གཞོན་པ་གསུམ་གྱིས་སྤང་སྟེང་དུ་
ཕུར་པ་བརྒྱབ་སྟེ་དྲེལ་གདང་བཀྲམ་རྗེས་དེ་ལ་དྲིལ་བཏགས། དེ་རྗེས་
གུར་དང་ཐབ་བརྒྱབ་ནས་ཟ་མ་བཟའ་རྒྱུའི་གྲ་སྒྲིག་བྱེད་བཞིན་པའི་སྐབས་
དེར་མི་ཞིག་དེར་ཡོང་སྟེ་ “ གཞོན་པ་ཚོ། ཁྱོད་ཚོ་དྲེལ་རྩྭ་གསོར་སྡོད།
མཁན་ཡིན་པས་” ཞེས་དྲིས། ཟླ་ཕུན་གྱིས་ “ལགས་ཡིན་” ཞེས་ལན་་་
བརྒྱབ་པ་དང་མི་དེས་“རྩྭ་རིན་ཁྱེར་ཤོག་”ཟེར། ། ཟླ་ཕུན་གྱིས་“ག་ཚོད་
རེད་”ཅེས་དྲིས་པར་མི་དེས་“སུག་ཊམ་རེད་”ཟེར། ཟླ་ཕུན་གྱིས་སུག་
ཊམ་གྱི་གོ་དོན་མ་རྟོགས་པར་ཁོའི་ངོ་ལ་མིག་ཆེར་ལྟ་བཞིན་བསྡད་པས་མི་
དེས་“རྩྭ་རའི་ སྟེང་ སུག་རྟིང་སྤོ་མཁན་སེམས་ཅན་ཡོད་ཚད་ཀྱི་སུག་པ་
རེར་དངུལ་ཊམ་ཀ་རེ་རེད་”ཅེས་བཤད་པས་ཟླ་ཕུན་གྱིས་རྩིས་བརྒྱབ་ནས་
རྩྭ་རིན་མི་དེར་སྤྲད། མི་དེས་རྩྭ་རིན་ཁུར་ཏེ་ཕྱིན་པ་དང་དྲེལ་པ་གསུམ་
པོ་མུ་མཐུད་ལས་ཀར་བྲེལ། ཞོགས་པ་དྲེལ་དེད་ནས་སྤང་སྟེང་དུ་བསྐྱོད་
ན་རྩྭ་རྩེར་ཆགས་པའི་ཟིལ་པ་རྣམས་དྭངས་གསལ་ཤེལ་གྱི་གོང་བུ་ཁྲི་སྟོང་
མང་པོ་ས་གཞིར་བཀྲམས་པ་དང་འདྲ། མིག་རྒྱང་ཆོད་ཙམ་གྱི་ས་ན་སྦྲ་
གུར་རེ་གཉིས་ཕུབ་ཡོད་པ་དེ་ཚོའི་སྟེང་ནས་དུ་བ་སྔོ་འཕྱུར་རེར་དོན་པ་
323



དང༌། སྦྲ་གུར་གྱི་རྒྱབ་མདུན་གཡས་གཡོན་ཚང་མར་ཕྱུགས་རིགས་་་
དཀར་ནག་མང་པོ་གྲམ་ནས་འདུག ། ཉིན་ཤས་སོང་བས་འབྲོག་པ་ཕོ་
གཞོན་ཚོ་ཁོ་ཚོའི་གུར་ནང་ཡོང་སྟེ་ཕན་ཚུན་གླེང་མོལ་བྱེད་པ་དང་རིམ་
བཞིན་ འབྲེལ་ འདྲིས་ སུ་ གྱུར་ཏེ་ དྲེལ་ པ་ གསུམ་ པོས་ ཇ་ གར་ མ་ དང༌།
རྩམ་པ་ལ་སོགས་པས་འབྲོག་པ་ཕོ་གཞོན་ཚོར་སྣེ་ལེན་བྱས། སྐབས་རེ་
འབྲོག་པ་ཚོ་དང་མཉམ་དུ་ཤོ་ཡང་བརྒྱབ། ། འབྲོག་པའི་ཕོ་གཞོན་ཚོ་ནི་
ཤོ་བརྒྱབ་ན་ཤོ་བཤད་ཡག་ལ་ཐོགས་པ་མེད་པ། ཤོ་ཇུས་ཡག་པས་དྲེལ་
པ་གསུམ་པོས་གླགས་མ་རྙེད། རྟ་ཐོག་ནས་མེ་མདའ་ཚ་ཁ་གཏད་ན་
དམིགས་ཚད་ལ་མ་ཕོག་པ་གཅིག་ཀྱང་མེད། གླུ་བཏང་ན་རྩྭ་ཐང་སྟེང་
གི་ཨ་བུ་དང་བྱི་བས་ཀྱང་རྣ་བ་ཀྲོང་ངེར་ཉན་དགོས་བཟོ་ཡི་འདུག་པས་ཟླ་
ཕུན་ན་གཞོན་དེ་ཚོར་ཡིད་སྨོན་ཆེན་པོ་སྐྱེས། ། ཁོ་ཚོ་ཕན་ཚུན་གཤིབས་
ནས་གྲོགས་པོ་བཟང་པོར་གྱུར་ཏེ་སྐྱིད་སྣང་ལྡན་པའི་ངང་འཚོ་བ་སྐྱེལ་བ་
ལ་ཡུད་ཙམ་ཞིག་ལ་ཟླ་ཕྱེད་ཀྱི་དུས་ཚོད་འདས། རྩྭ་གསོར་སླེབས་པའི་
ཉིན་བཅོ་ལྔའི་ཉིན་ཁ་སྔོན་རྩྭ་རིན་བསྡུ་མཁན་གྱི་མི་དེ་སྐྱར་དུ་དྲེལ་པ་
གསུམ་པོའི་གུར་དུ་འབྱོར། ཁོས་“དྲེལ་དཔོན་ལགས། རྩྭ་རིན་སྤྲད་
རོགས་” ཞེས་ པས་ཟླ་ཕུན་གྱིས་ཁ་སྔོན་སྤྲོད་ཟིན་པའི་རྒྱུ་མཚན་དྲངས།
མི་དེས་ཁྲེལ་དགོད་དགོད་བཞིན་དུ་“རྩྭ་རིན་ཐེངས་གཅིག་སྤྲད་ནས་གོ་
ཆོད་ཀྱི་ཡོད་ན་སྐྱིད་ཐག་ཆོད་པ་རེད་” ཅེས་བཤད་པས་ཟླ་ཕུན་ཁོང་ཁྲོ་
ལངས་ཏེ་མདུན་དུ་སོང་བས་མི་དེས་ཕྱིར་བཤོལ་གོམ་གང་བརྒྱབ་ནས་
“ཁྱོད་རྩྭ་རིན་མི་སྤྲོད་ཀྱང་འགྲིག་གི་རེད། སེར་ར་བླ་སྤྱིས་བཙུགས་པའི་
སྐུ་ངོ་འདམ་སྤྱིའི་མདུན་དུ་པུས་མོ་བཙུགས་དུས་འགྱོད་པ་སྐྱེ་ཡོང་”ཞེས་
བཤད་དེ་འགྲོ་རྩིས་བྱས་པ་ལ་ཟླ་ཕུན་གྱིས་ཁོའི་སྐད་ཆའི་ཚིག་དེ་འགན་
ལྗིད་པོ་བྱུང་སྙམ་སྟེ་དངུལ་ཁུག་ནས་དངུལ་བཏོན་ཏེ་“རྩྭ་རིན་ཏོག་ཙམ་
ཞིག་ལ་སྤྲོ་ལངས་རིན་གང་ཡོད། རྩྭ་རིན་བདག་གིས་སྤྲད་ཆོག |༌ཨ་ཕོ་
324



ཡར་ཤོག ཇ་གང་འཐུངས་” ཞེས་བཤད་པས་མི་དེས་ཟླ་ཕུན་གྱི་ངོ་ལ་
ཡུད་ཙམ་བལྟས། དེ་ནས་དངུལ་ཚུར་བླངས་ཏེ་སྐད་ཆ་ཚིག་གཅིག་མ་
བཤད་པར་རྒྱང་རིང་དུ་ཆས་སོ། ང་ཚོའི་སྐྱེ་བ་ལྔ་བ་དང་
'། དྲེལ་པ་གསུམ་པོ་རྩྭ་གསོར་སླེབས་ནས་ཉིན་སུམ་ཅུ་འཁོར་བའི་
མཚམས་སུ་གཟིམ་ཤག་གི་ཆིབས་གཡོག་གྲགས་པ་དྲེལ་པ་གསུམ་པོའི་གུར་
དུ་འབྱོར། ཨ་ཕོ་གྲགས་པས་དྲེལ་པ་ཚོ་མགྱོགས་པོ་ལྷ་སར་ལོག་དགོས་
པའི་གཟིམ་ཤག་གི་བརྡ་སྤྲད། བློ་ཕུན་གྱིས་“སང་ཉིན་གྲོགས་པོ་ཚོ་བོས་
ཏེ་སྐྱིད་སྐྱིད་ཉིན་གཅིག་བཏང་། ཨ་ཕོ་ཡང་ངལ་གསོ་ཉིན་གཅིག་བརྒྱབ།
གནངས་ཉིན་བདག་ཚོ་ཐོན་འགྲོ་” ཞེས་གྲོས་འགོ་བཏོན་པར་ཚང་མས་
མོས་མཐུན་བྱས། དྲེལ་པ་གསུམ་པོ་ལྷ་སར་འབྱོར་བ་དང་ཚོང་དཔོན་ཚེ་
དགེའི་རིང་བདལ་བལ་དང་ཇ་མ་བསྡོམས་ཁལ་རྒྱབ་སུམ་ཅུ་ལ་ཆོག་ཡིན་
འདུག་པས་ཉིན་གཉིས་པར་ལྷ་ས་ནས་ཐོན་རྒྱུ་གཏན་འཁེལ། མ་ཐོན་
གོང་ཚོང་དཔོན་ཚེ་དགེ་ཟླ་ཕུན་འགྲམ་དུ་ཡོང་ནས་ཧིན་སྒོར་ཆིག་སྟོང་ཟླ་
ཕུན་ལ་སྤྲད་དེ་སདོ་པོ་དེ་ཚོ་ཤི་རི་རམ་སྒོ་འགྲམ་དུ་ཕབ་རོགས། དེའི་
ནང་དོ་པོ་ཉི་ཤུ་རྩ་བརྒྱད་ནང་རྡ་ཡང་དང་གླ་རྩི་ཡོད་པས་ཟུར་དུ་མངོན་
ཆུང་གི་རྟགས་བརྒྱབ་ཡོད། ལམ་བར་རྙོགས་དྲ་བྱུང་ན་དངུལ་དེ་ནས་
ཆང་རིན་སྤྲོད་རོགས་”ཞེས་མངགས་ཆ་བྱས་པ་དང་སྦྲགས་དོ་རྩིས་སྤྲད།
ཟླ་ཕུན་གྱི་སེམས་སུ་རྡོག་ཁྲེས་ཆེན་པོ་ཞིག་སླེབས་ཀྱང་ཁལ་རྒྱབ་དེ་ཚོ་སྐུ་ངོ་
མཆོག་དང་བཀའ་མོལ་གནང་ཟིན་པ་ཡིན་སྟབས་བྱ་ཐབས་མེད་པར་དོ་
རྩིས་བླངས་ཏེ་ལྷ་ས་ནས་ཐོན། དབྱར་ཉི་རིང་བ་དང་བར་ལམ་དྲེལ་ལ་
ངལ་གསོ་བྱུང་བའི་སྟབས་ཀྱིས་ཉིན་བརྒྱད་ལ་ཕག་རིར་འབྱོར། དེ་ནས་
མུ་མཐུད་ཐོན་ཏེ་ཤར་གསིང་མར་འབྱོར་དུས་ལམ་བར་དུ་བཅིངས་འགྲོལ་
དམག་མི་མང་པོ་འགྲུལ་བཞུད་བྱེད་ཀྱི་ཡོད་པ་མཐོང་། ཤར་གསིང་མར་
འབྱོར་བའི་དགོང་མོ་ཟླ་ཕུན་གྱིས་བློས་འཁེལ་བའི་གནས་མོ་ཞིག་ལ་ཉེན་
325



ཁ་ཆེ་བའི་དོ་པོ་རྣམས་རྒྱ་གར་གྱི་འགག་སྒོ་ལས་ཐར་ཐབས་ཀྱི་སྐོར་དྲིས་
པར་གནས་མོས་“དོ་པོ་དེ་ཚོར་དམག་མིས་བསྔོག་བཤེར་བྱེད་བསམ་པའི་
ཉེན་ཁ་འདུག་ན་བསྔོག་བཤེར་བྱེད་མཁན་དམག་མི་དེར་གཞན་གྱིས་མ་
ཚོར་བར་ལམ་སེང་ཆང་རིན་སྤྲོད་དགོས། དེ་འདྲ་བྱས་ན་ཐར་གྱི་རེད་”
ཅེས་བཤད་པས་ཟླ་ཕུན་བློ་བདེ་རུ་སོང༌། སང་ཉིན་གྲོ་སྤྱི་སྒང་གི་བོད་ཀྱི་
འགག་སྒོ་ནས་ཐོན་དུས་དམག་མི་ཚོས་ཟླ་ཕུན་ངོ་ཤེས་ཏེ་བསྔོག་བཤེར་མ་
བྱས། སྤོས་གདོང་དུ་སླེབས་པའི་ཉིན་དེར་དྲེལ་པ་གསུམ་པོ་མི་རེས་ཕུ་
ཐུང་ནང་ཧིན་སྒོར་ཉིས་བརྒྱ་རེ་བླུགས། དོ་པོའི་ཟུར་ལ་རྟགས་ཡོད་པ་
རྣམས་དྲེལ་པ་སོ་སོའི་འཁྲིས་སུ་དེད་ནས་ཧིན་རྡུའི་འགག་སྒོ་བསྒྲོལ་བཞིན་
པའི་སྐབས་ལྷག་པའི་འགྲམ་གྱི་ཁལ་དྲེལ་ཟུར་རྟགས་ཡོད་པ་ཞིག་ལ་རྒྱུ་
གར་དམག་མི་ཞིག་གིས་སྨྱུང་བུ་འཛུགས་གྲབས་བྱས་པའི་སྐབས་སུ་ལྷག་
པས་མགྱོགས་པོར་མངོན་ཆུང་ཐོག་ཕུ་ཐུང་ནང་ནས་ཧིན་སྒོར་བརྒྱ་དམག་
མི་དེར་སྤྲད་པས་ཁོས་དངུལ་ཚུར་བླངས་ཏེ་ལྷག་པའི་གདོང་ལ་ལྟ་ཙམ་
བྱས། དེ་ནས་སྨྱུང་བུ་མཆན་འོག་ཏུ་བཅུག་སྟེ་ལག་པ་གཡུག་ཙམ་བྱས་
པ་དང་ལྷག་པ་མདུན་དུ་བསྐྱོད། སྐབས་དེར་ཟླ་ཕུན་གྱིས་རང་གི་དཔྲལ་
བ་ནས་རྔུལ་ཆུ་ཐོན་པ་ ཡང་མ་ཚོར་བར་དྲེལ་ལ་ ལྕག་ཚན་ གཞུས་ཏེ་་༌་
མགྱོགས་པོ་འགག་སྒོ་གྲོལ། རྒྱ་གར་ས་མཚམས་སུ་འབྱོར་བ་དང་ཁོ་ཚོ་
གཞི་ནས་བློ་ལྷོད་དུ་བབས། དགོང་མོ་གནས་ཚང་དུ་བསྡད་ནས་གནས་
ཚུལ་ཉན་དུས་ཉེ་ཆར་ཀ་སྦུག་ཏུ་ གསང་བའི་ཐོག་ནས་རྡ་ཡང་ཕྲན་བུ་
འབྱོར་གྱི་ཡོད་སྟབས་བོད་ཕྱོགས་ སུ་འགྲོ་རྒྱུའི་རྒྱུ་ཟོག་གཏོང་མཁན་ཁ་
འབེལ་ཙམ་ཡོད་པའི་གནས་ཚུལ་ཐོས། ཟླ་ཕུན་གྱི་བསམ་བློར་ཚུར་བོད་
ལ་ལོག་དུས་བདལ་གླ་སྣང་དག་མི་འདུག་སྙམ་པ་དང་ཞོར་ལ་ཤེལ་སྒོ་དང་
ཁྲ་ཡོལ་ཏོག་ཙམ་ཉོས་ནས་གངས་རོར་བསྐྱལ་ཏེ་ཁང་པ་གསར་པ་བརྒྱབ་
པ་དེར་ཕན་ཐོགས་ཀྱི་རེད་སྙམ་པ་བྱུང༌། | ཀ་སྦུག་ཏུ་འབྱོར་བ་དང་ཚོང་
326



དཔོན་ཚེ་དགེའི་མངགས་ཆ་ལྟར་དོ་པོ་རྩིས་སྤྲད་པ་དང་ལམ་སེང་བདལ་
གླ་བླངས་ནས་ཉིན་གསུམ་གྱི་རྗེས་སུ་བོད་ཕྱོགས་སུ་ཐོན། ཚུར་ལམ་ཁོང་
གསུམ་པོ་གངས་རོར་ཉིན་ཤས་བསྡད། ཟླ་ཕུན་ཁྱིམ་དུ་འབྱོར་དུས་ཁང་
པ་གསར་པ་བརྒྱབ་ཚར་ཡོད། ཁོས་ཆོས་དར་ལ་ཤེལ་སྒོ་དང་ཁྲ་ཡོལ་གྱི་
རས་སྤྲད་ནས་སྐད་ཆ་ཤོད་བཞིན་པའི་སྐབས་ཨ་མ་སླེབས། ཨ་མས་ལམ་
སེང་ཇ་བཟོས་ཏེ་ཟླ་ཕུན་ལ་བླུགས་ནས་“སྒེའུ་ཁུང་ལ་ཤེལ་ཁྲ་བསྒར་བ་དེ་
ཚོ་བདག་ལྷ་ས་ནས་མཐོང་མྱོང་། ཡིན་ནའི་བདག་ཚོའི་ཁང་པར་ཤེལ་
ཁྲ་བསྒར་ན་གཞིས་ཀ་ལས་ ལྷག་པ་ཆགས་ཀྱི་མ་རེད་པས་” ཞེས་བཤད།
ཆོས་དར་གྱིས་“ཨ་ཁཱ། དེ་འདྲ་ཡིན་ན་སྒེའུ་ཁུང་ཆུང་དྲགས་འདུག”
ཅེས་བཤད། ཟླ་ཕུན་གྱིས་ཨ་མར་“ཨ་མ། སྒེའུ་ཁུང་ལ་ཤེལ་སྒོ་བསྒར་
ཐུབ་ན་ཁང་པའི་ནང་དྲོ་བ་དང༌། ཕྱི་ནས་ཐལ་རྡུལ་མི་འཛུལ་བ་ཡོང་གི་
རེད་”ཅེས་ཤོད་བཞིན་པའི་སྐབས་དེར་ཨ་ཞང་ལགས་ཕེབས། ཟླ་ཕུན་
མཐོང་བ་དང་ལམ་སེང་འཛུམ་དམུལ་དམུལ་ངང་ “ མོ་ལོ་ ཕྱག་ཕེབས་་་
གནང་བྱུང་”ཞེས་གསུངས་པ་དང་ཟླ་ཕུན་གདན་ཐོག་ནས་ལངས། ཨ་
ཞང་ ལགས་ཀྱིས་ “ ཨོ་ལོ་སྡོད་དང་” ཞེས་གསུངས་པ་དང་ཁོ་རང་ཡང་
གདན་ཐོག་ཏུ་བཞུགས་ཏེ་ཁོ་གཉིས་གླེང་མོལ་འགོ་བཙུགས། ཨ་མ་ཐབ་
ཕྱོགས་སུ་སོང་། ཆོས་དར་སྒོ་ནས་ཐོན་ཏེ་ཕན་ཐོགས་འབོད་པར་བསྐྱོད།
ཟླ་ཕུན་གྱིས་ཨ་ཞང་ལགས་ལ་ལྟ་དུས་ཁོང་དེ་སྔ་དང་མི་འདྲ་བའི་བགྲེས་
ཉམས་ཆེན་པོ་ཆགས་འདུག་པར་མཐོང་སྟེ་ སེམས་ནང་བདེ་པོ་རང་མ་
བྱུང༌། འོན་ཀྱང་ཕྱིའི་རྣམ་འགྱུར་ནས་ཕྲན་ཙམ་མ་ཐོན་པར་ ཨ་ ཞང་
ལགས་ཀྱིས་བཀའ་འདྲི་གནང་བ་དེ་ཚོར་ལན་ལྷུག་པོར་བརྒྱབ། དགོང་
མོ་ས་མ་རུབ་མཚམས་ སུ་ ཕན་ཐོགས་ནང་དུ་འབྱོར། གཅུང་མོ་ ཕན་
ཐོགས་ཀྱང་དེ་སྔའི་བྱིས་པའི་བྱེད་སྟངས་དེ་ཚོ་རྦད་དེ་འགྱུར་ནས་ནང་གི་
ཨ་མའི་བྱེད་སྟངས་སླེབས་འདུག | ཕན་ཐོགས་ཀྱིས་ཟླ་ཕུན་ལ་ཇ་གང་
327



བླུགས་ཏེ་ལམ་སེང་ཐབ་ཕྱོགས་སུ་བསྐྱོད་ནས་ཨ་མར་ངལ་གསོ་རྒྱག་དགོས་
པའི་ཁ་ཏ་བྱས། ཨ་མ་སྐྱར་དུ་ཟླ་ཕུན་གྱི་མདུན་དུ་ཡོང་ནས་ལྷ་སར་ཨ་
ཅག་ལྷ་མཛེས་ལགས་ཀྱི་གནས་ཚུལ་དྲིས་ཏེ་ཨ་ཞང་ལགས་དང་ཟླ་ཕུན་གྱི་
གླེང་མོལ་ནང་ཞུགས་ཏེ་ཉིན་དེའི་དགོང་མོ་ཟླ་ཕུན་ཁྱིམ་དུ་ཕྱི་པོ་བར་
བསྡད། ཉིན་ གསུམ་ པར་ དྲེལ་ པ་ གསུམ་ པོ་ གངས་ རོ་ ནས་ ཐོན།
ཐེངས་འདིར་ནང་མི་ཚོས་ཟླ་ཕུན་ལ་སྐྱེལ་མ་བྱེད་སྐབས་ཨ་ཞང་ལགས་ནི་
སྔར་དང་མི་འདྲ་བར་ཞལ་རས་ནས་སྐྱོ་མདངས་ཤིག་མཐོང་རྒྱུ་འདུག་པ་
དེས་ཟླ་ཕུན་གྱི་ཡིད་ལ་གདུང་བ་ཆེན་པོ་ཞིག་སྟེར་ཏེ་གངས་རོ་ནས་ཐོན་ཏེ་
ཡུན་རིང་པོར་སྐད་ཆ་ཚིག་གཅིག་མ་ཐོན། ཟླ་ཕུན་གྱི་བྱེད་སྟངས་དེར་
ལྷག་པ་དང་ཚེ་རིང་གཉིས་བློ་བདེ་པོ་མ་བྱུང་བར་ལྷག་པས་“ད་རེས་ཨ་ཅོ་
ཁྱིམ་ལ་ཕྱིན་ནས་མ་སྐྱིད་པ་འདྲ་མ་བྱུང་ངམ། བདག་གངས་རོར་སྡོད་
རིང་ནང་ལ་བསྡད་ཀྱང་རུང༌། ཕྱི་ལ་བསྐྱོད་ཀྱང་རུང༌། གངས་རོའི་
ཡུལ་མི་ཚང་མའི་ཁ་ནས་ཨ་ཅོ་ཁྱོད་དང་ཨ་ཅོ་ཆོས་དར་ལ་བསྔགས་བརྗོད་
བྱེད་ཀྱི་འདུག་”ཅེས་གླེང་མོའི་འགོ་བཙུགས་པ་དང་ཟླ་ཕུན་གྱིས་ཁོའི་གླེང་
མོར་སྟབས་བསྟུན་ནས་“བདག་ལ་ཁ་གཏོང་མཁན་འདྲ་མི་འདུག་གམ་”
ཞེས་བཤད་པས་ལྷག་པའི་སྨྲ་སྒོ་འབྱེད་དེ“ཨ་ཅོ་ཁྱེད་རྒོད་པའི་སྒང་ལ་མི་
ཅོ་ཆོས་དར་ལག་རྩལ་ཡིག་པའི་རྐྱེན་གྱི་གངས་རོ་གཞིས་ཀའི་ནང་ཁང་པ་
ཀླུ་ཡི་ཕོ་བྲང་འདྲ་བ་ཞིག་བརྒྱབ་འདུག་ ......”བཤད་པར་ཟླ་ཕུན་གྱི་རྣ་
བར་སྐད་ཆ་དེ་ཚོ་ཉན་འདོད་མེད་པས་གོམ་པ་མགྱོགས་སུ་བཏང་སྟེ་་་
མདུན་དུ་བསྐྱོད། ལྷག་པས་སྐད་ཆ་ལྷག་མ་རྣམས་ཚེ་རིང་ལ་བཤད་དེ་
ཁོང་གསུམ་པོ་དེ་ལྟའི་ངང་འགྲུལ་བཞུད་ཀྱི་ལམ་དུ་བསྐྱོད། ལྷ་ སར་
འབྱོར་བའི་ཉིན་དེར་དོ་པོ་རྩིས་སྤྲོད་བྱེད་པར་ཉིན་ཕྱེད་འགོར། དྲེལ་པ་
ཚོ་ཁ་སྐོམ་གྲོད་པ་ཡང་ལྟོགས། སེམས་ཅན་ཡང་ཁ་སྐོམ་གྲོད་པ་རྟོགས་
ཏེ་རྣ་ཅོག་ལྷུག་གེར་བསྡད། གཟིམ་ཤག་ཏུ་འབྱོར་བ་དང་དྲེལ་པ་གསུམ་
328



པོས་སྔོན་ལ་དྲེལ་ལ་ཆུ་དང་གཟན་པ་སྟེར། དེ་ནས་གཟིམ་ཤག་གི་ཐབ་
ཚང་ནས་ཇ་ཁོག་ལྡིར་གང་བླངས་ཏེ་ཁོ་ཚོ་གསུམ་པོས་ལྟོ་ཆས་བྱས། » ཁ་
ངོམས། གྲོད་པ་བརྒྱག་པ་དང་ཁོང་གསུམ་པོ་གཞི་ནས་ སྨྲ་སྒོ་འབྱེད།
ཉི་མ་ལ་རྩེར་སླེབས་དུས་ཟླ་ཕུན་གྱིས་ལྷག་པ་དང་ཚེ་རིང་གཉིས་ལ་བར་
བསྐོར་དུ་འགྲོ་རྒྱུའི་སྐད་ཆ་བྱས་པར་ཁོ་གཉིས་མོས་མཐུན་བྱུང་སྟེ་ཁོང་
གསུམ་ པོ་ གཟིམ་ ཤག་ གི་སྒོ་ནས་ཐོན་ཏེ་ བར་ བསྐོར་གྱི་ལམ་དུ་ཞུགས།
ཁོང་གསུམ་པོ་སྐྱིད་སྟོད་པའི་མདུན་དུ་སླེབས་དུས་སྐྱིད་སྟོད་པའི་འོག་གི་
ཚོང་ཁང་ནང་རྡ་ཡང་སྟོང་སྒམ་དབོར་བཞིན་ཡོད་པ་དེ་མཐོང་སྟེ་ཁོང་
གསུམ་པོ་ཡང་ཚོང་ཁང་ནང་དུ་འཛུལ། ཚོང་ཁང་ནང་གི་བཅད་ཀྱི་རྩིག་
པ་གཏོར་ནས་རྟ་ར་ནང་བཞིན་ནར་མོ་ཆགས་འདུག་པ་དེའི་ཀ་དབྲག་ལ་
སྒྲོམ་སྟེགས་བསྒྲིགས་ཡོད་པའི་ཐོག་ཏུ་རྡོ་ཡང་སྤུངས་ཡོད་པ་དེར་རྒྱུ་མི་
འགའ་ཤས་ཀྱིས་ལག་པ་མཉེན་ལ་མ་ལག་དོད་པོའི་ངང་རྡ་ཡང་ཕན་ཚུན་
བརྡུངས་ཏེ་དེའི་སྒྲ་ལ་ཉན་ནས་རྫུན་མ་དབྱེ་འབྱེད་བྱེད་གིན་འདུག རྡ་
ཡང་ངོ་མ་རྣམས་གཞོགས་གཅིག་ལ་བཞག་སྟེ་བརྒྱ་ཆག་རེ་རེ་ཤོག་ཐུམ་
བརྒྱབ་སྟེ་སྟོང་སྒམ་ནང་བླུགས་པ་དང་། མིའི་མིང་ནས་འབོད་ཀྱིན་
དངུལ་འཛིན་སྤྲོད་ཀྱི་འདུག་པས་ལྷག་པས་འཁྲིས་ཀྱི་ཚོང་དཔོན་ཞིག་ལ་
སྐད་ཆ་དྲིས། ཚོང་དཔོན་དེས་“འདིར་ཞྭ་ཡང་ཕར་སྤྲད་དེ་འཛིན་ཚུར་
བླངས། འཛིན་དེ་ལ་བརྟེན་ནས་རྒྱ་གར་ཀ་ལི་ཀ་ཏ་ནས་རྩྭ་ཡང་རེར་
ཧིན་སྒོར་གཉིས་དང་ཨ་ན་བཅུ་རེ་ཚུར་སྤྲོད་ཀྱི་རེད་”ཅེས་བཤད། ཁོ་ཚོ་
གསུམ་པོས་གཞི་ནས་གནས་ཚུལ་ཤེས་རྟོགས་བྱུང་སྟེ་ཚོང་ཁང་སྒོ་ནས་ཐོན་
ཏེ་བར་སྐོར་ལམ་དུ་མུ་མཐུད་བསྐྱོད། ལྷ་སའི་ཁྲོམ་ལམ་ཐོག་དེ་སྔ་དང་
མི་འདྲ་བར་རླངས་འཁོར་དང་རྐང་འཁོར་རྒྱུག་པ་མཐོང་རྒྱུ་འདུག་ལ་མི་
ཚོགས་སྔ་མ་ལས་ཆེ་བ་ཡོད་པས་ལྷག་པ་དང་ཚེ་རིང་གཉིས་འཁོར་ལོའི་
རིགས་དེ་ཚོ་མཐོང་བ་དང༌། ཡ་མཚན་ཆེན་པོ་སྐྱེས་ཏེ་མིག་ཅེ་རེར་
329



བལྟས་ ནས་ བསྡད། * ཟླ་ ཕུན་ གྱི་ སེམས་ སུ་ ཁོ་ གཉིས་ ལ་ ཁག་ མེད།
བདག་རྒྱ་གར་ལ་འཁོར་ལོ་དེ་ཚོ་ཐོག་མར་མཐོང་དུས་དངོས་གནས་ཧང་
སངས་མྱོང༌། དེ་ལྟར་དྲེལ་པ་ གསུམ་པོ་བར་སྐོར་ནང་ཡུན་རིང་མ་་་་
བསྡད་པར་གཟིམ་ཤག་ཏུ་ལོག ཟླ་ཕུན་གྱིས་ཨ་མས་ཨ་ཅག་ལྷ་མཛེས་ལ་
བསྐྱོར་བའི་བསྐུར་མ་ཁྱེར་ཏེ་ལྷ་མཛེས་ཀྱི་ཁྱིམ་ཕྱོགས་སུ་བསྐྱོད། ཨ་ཅག་
ལྷ་མཛེས་ལགས་ཀྱི་ཁྱིམ་གྱི་སྒོར་འཛུལ་བ་དང་ཁོང་གིས་ཟླ་ཕུན་ལ་དགོད་
འཚེར་ འཚེར་ ངང་ “ ཟླ་ ཕུན་ ལགས་ ཕྱག་ ཕེབས། % ཡར་ ཕེབས།
བཞུགས་དང”ཞེས་བཤད། ཟླ་ཕུན་ལ་སྔོན་ལ་ཇ་གང་བླུགས། ། དེ་
ནས་ཆང་བཀྱགས། ཨ་ཅག་ལྷ་མཛེས་ལགས་ཟླ་ཕུན་གྱི་མདུན་དུ་བསྡད་
ནས་ དབུགས་རིང་ཞིག་བཏང་སྟེ་ “ ལྷ་ སར་འགྱུར་ལྡོག་ཆེན་པོ་འགྲོ་ཡི་
འདུག དེང་སང་སྐུ་དྲག་ཆེ་ཁག་ཚོས་ལྷ་སའི་དཀྱིལ་ལ་ཡོད་པའི་གཟིམ་
ཤག་བཙོང་སྟེ་གླིང་བསྐོར་ཕྱི་ལ་ཨར་པོ་གསར་རྒྱག་བྱེད་པའི་དར་སྲོལ་
ཞིག་ཆགས་འདུག ང་རང་ཚོའི་གཟིམ་ཤག་ནང་དེའི་སྐོར་གྱི་གནས་
ཚུལ་གོ་རྒྱུ་འདུག་གམ་”ཞེས་ནན་ཏན་གྱིས་དྲིས། ཟླ་ཕུན་གྱིས་“བདག་
དེ་རིང་འབྱོར་བ་ད་ག་ཡིན་པས་གང་ཡང་གོ་ཐོས་མ་བྱུང་”ཞེས་བཤད།
ཨ་ཅག་ལྷ་མཛེས་ལགས་ཀྱིས་མུ་མཐུད་དེ“ང་རང་ཚོའི་གཟིམ་ཤག་གི་སྐུ་
ངོ་ཆེན་པོ་དེང་སང་གསར་དུ་བཙུགས་པའི་ལེགས་བཅོས་ལས་ཁུངས་ལ་
ཕེབས་ཀྱི་ཡོད་རེད། སྐུ་ངོ་ཆེན་པོ་ཞོགས་ལྟར་ལྷན་རྒྱས་ཚོགས་པར་
ཕེབས་ཀྱི་འདུག་ལ་སྐབས་རེ་བཅིངས་འགྲོལ་དམག་མིའི་གསོལ་ཚིགས་
དང་ཚོགས་འདུ་ལ་ལྷ་ལྕམ་སྐུ་ཞབས་ལྷན་དུ་རླངས་འཁོར་ནང་ཕེབས་ཀྱི་
འདུག དེ་ཚོར་ལྟ་དུས་གཟིམ་ཤག་དེ་ཕྱི་ལ་བཙོང་མི་ཡོང་ངམ་སྙམ་པའི་
སེམས་ཁྲལ་ཆེན་པོ་འདུག་”ཅེས་དབུགས་རིང་དང་སྦྲགས་ཏེ་སྐད་ཆ་དེ་
དག་བཤད། ཁོང་གི་བཀའ་མོལ་ལ་ཟླ་ཕུན་ལན་བརྒྱབ་ཐབས་མེད་པར་
ཁོས་གླེང་མོའི་ཁ་བསྒྱུར་ཏེ་“དཔལ་འཛོམས་ལགས་ག་པར་ཕེབས་སོང་”
330_



ཞེས་དྲིས། ཨ་ཅག་ལྷ་མཛེས་ལགས་ཀྱིས་“བུ་མོ་ཁྱིམ་ལ་སྡོད་པ་ཉིན་མོའི་
སྐར་མ་རེད། དེང་སང་ལྷ་སའི་ནང་སྤྱི་ཚོགས་སློབ་ གྲྭ་དང་། རྒྱལ་
གཅེས་ གཞོན་ནུ་ ཤེས་ རིག་མཐུན་གྲོགས་ཚོགས་པ་ཟེར་མཁན་དེ་ཚོ་་་༌
བཙུགས་ ཏེ་ ལྷ་ སའི་ ནང་ གི་ ཕོ་ གཞོན་ མོ་ གཞོན་ ཚོ་ སློབ་ སྦྱོང་ དང་།།
ཚོགས་འདུ། གཞས་ཞབས་བྲོ་རྒྱག་ རྒྱུའི་བྲེལ་ བས་ ཁེངས་ ནས་ ཡོད།
བུ་མོ་དཔལ་འཛོམས་ཀྱང་དེ་ཚོའི་ནང་ཕྱིན་པ་རེད་”ཅེས་བཤད་པས་ཟླ་
ཕུན་གྱི་བསམ་བློའི་ནང་དཔལ་འཛོམས་ལགས་དང་འོད་ཟེར་ལགས་་་
གཉིས་ཀྱི་གནས་ཚུལ་ག་འདྲ་བྱུང་ཡོད་དམ་སྙམ་སྟེ་བཀའ་འདྲི་ཞུ་རྩིས་
བྱས་པས་ཨ་ཅག་ལྷ་མཛེས་ལགས་ཡར་བཞེངས་ཏེ་ཆ་སྒམ་སྒང་ནས་དངུལ་
ཏིང་སྤུས་ལེགས་བདུན་ཚར་གཅིག་དང༌། དངུལ་གྱི་མཆོད་ཀོང་གཅིག་
ཅོག་ཙེའི་སྟེང་དུ་བཞག་སྟེ་ “ གཟིགས་དང༌། དེ་ཚོ་ངས་ཉེ་ཆར་རང་
བརྡུངས་པ་ཡིན། དེང་སང་ལྷ་སའི་ནང་རྗེ་ཡང་འབེལ་པོ་ཡོད་ཙང་མི་
ཚང་ཆེ་བ་ཚོས་དངུལ་ཏིང་བརྒྱ་ཏིང་དང༌། དངུལ་རྐྱེན་དངུལ་ཕོར་
བརྡུངས་ཀྱི་ཡོད་རེད། ང་ཚོ་མི་ཚང་གཉོམ་ཆུང་ཚོས་དངུལ་ཏིང་བདུན་
ཚར་རེ་ཟུང་བརྡུང་གི་ཡོད་”ཅེས་བཤད་པས་ཟླ་ཕུན་ད་གིན་བར་བསྐོར་
ནང་འཕྲད་པའི་གནས་ཚུལ་དེ་ཚོ་ཡིད་ལ་ལྷང་ལྷང་འཁོར་ཏེ་རང་གི་ཁྱིམ་
ཚང་དུ་གཅུང་མོར་དངུལ་གྱི་གའུ་ཞིག་དང་། རང་ལ་བྱིན་རྟེན་རྩ་ཆེན་
བླུགས་བྱེད་དངུལ་གྱི་གའུ་འབྲལ་པང་ཆུང་ཆུང་ཞིག་བཟོ་རྒྱུའི་བསམ་བློ་
འཁོར་ཏེ་“དེང་སང་ལྷ་སའི་ནང་རྭ་ཡང་གི་འཛའ་ག་འདྲ་ཡིན་ནམ་”ཞེས་
དྲིས། ཨ་ཅག་ལྷ་མཛེས་ཀྱིས་“དེང་སང་རྡ་ཡང་རེ་ལ་དངུལ་སྲང་བཅུ་
བཞི་ལ་ཆག་འདུག མང་པོ་བརྗེས་ན་དངུལ་སྲང་བཅུ་གསུམ་ལ་རག་གི་
ཡོད་པ་གོ་ཐོས་བྱུང༌། ངའི་དེ་ཚོ་དངུལ་སྲང་བཅོ་ལྔ་བྱས་ཏེ་བརྗེས་པ་
ཡིན་ཏེ་རྩིས་རྒྱག་དུས་གྱོང་མི་འདུག་”ཅེས་བཤད། ཟླ་ཕུན་གྱིས་ཁུག་
མའི་ནང་ནས་ལག་རྟགས་བཏོན་ཏེ་“འདི་ཨ་མས་བདག་ལ་བསྐུར་ཏེ་ཨ་
331



ཅག་ལྷ་མཛེས་ལགས་ལ་འབུལ་ཤོག་ཅེས་མངགས་བྱུང་”ཞེས་བཤད་པ་
དང་ལག་རྟགས་ཅོག་ཙེའི་སྟེང་དུ་བཞག་ལྷ་མཛེས་ལགས་ཀྱིས་“འ་ཙི་
དེ་འདྲ་གནང་དགོས་མ་རེད་པཱ། ཨ་མ་ལགས་སྐུ་གཟུགས་ཐང་པོ་རེད་
པས། ད་ལྷ་སར་ཅིག་ཕེབས་ཏེ་གནས་ལྷག་རྣམས་མཇལ་ཐུབ་ན་ཡག་པོ་
ག་འདྲས་”ཞེས་བཤད། ཟླ་ཕུན་གྱིས་ཁྱིམ་ཚང་ལ་ཨ་ཞང་ལགས་དང་།
ཨ་ མ། གཅུང་མོ། གཅུང་ མོའི་ཟླ་ བོ་ བཅས་ ཐང་ པོ་ ཡིན་ པ་ དང༌།
ད་ལོ་ཁང་པ་གསར་རྒྱག་བྱས་པའི་སྐོར་བཤད་དེ་གླེང་མོལ་བྱས་ནས་ཕྱི་
པོའི་བར་བསྡད། དེ་ནས་ར་ཕྲན་བུ་བཟི་སྟེ་མགོ་བོ་ཡོམ་ཡོམ་བྱེད་ཀྱིན་
གཟིམ་ཤག་ཕྱོགས་ལ་ལོག་
ཁོ་ཚོ་གསུམ་པོ་ཤོད་ཁང་ནང་དུ་སྒོར་རེར་བསྡད་དེ་དུས་ཐུང་ནང་
གི་ལྷ་སའི་འཕོ་འགྱུར་ལ་རང་རང་གི་མཐོང་ཐོས་གླེང་བཞིན་པའི་སྐབས་
སུ་ཨ་ཇོ་འོད་ཟེར་དེར་ཡོང་སྟེ་ ཨོ་ལོ་ཟླ་ཕུན། ཁྱེད་སྐུ་ངོའི་སྐུ་མདུན་དུ་
ཅིག་ཤོག་དང་གསུང་གིས་”ཞེས་བོས། ཁོ་གཉིས་མཉམ་དུ་ཕྱིན་ནས་
ཐོག་ཁའི་གཟིམ་ཆུང་སྒོ་འཛུལ་སྐབས་ སྐུ་ངོ་ཡིས་སྒྲ་སྡུད་འཕྲུལ་འཁོར་
བཏང་ནས་རྒྱ་གར་གྱི་གཞས་གསན་བཞིན་འདུག སྐུ་ངོ་ཡིས་“ ཟླ་ཕུན།
སྡོད་དང་། སྡོད་དང་”ཞེས་གསུང་བཞིན་སྒྲ་སྡུད་འཕྲུལ་འཁོར་ སྐད་
ཆུང་དུ་བཏང༌། “ང་རང་ཚོའི་དྲེལ་གྱི་ནང་ནས་དྲེལ་ལག་གཅིག་ཚོང་རྒྱུ་
བྱས་པ་ཡིན་པས་སང་ཉིན་རྩིས་ལེན་དུ་ཡོང་བ་ཡོད། དེ་དང་དྲེལ་པའི་
ནང་ནས་མི་གཅིག་བསློག་དགོས་འདུག་པས་སུ་བསློག་ན་དགའ་གི་རེད་”
ཅེས་གསུངས་པ་དེ་ཟླ་ཕུན་གྱི་རྣ་བར་ལྷུང་སྐབས་གློ་བུར་དུ་ཐིང་སྒྲ་གྲགས་
པ་དང༌། སྙིང་གི་འཕར་ཤུགས་ཇེ་ཆེར་སོང་སྟེ་ཡུད་ཙམ་དེ་ལན་ཞུ་མ་
ཐུབ་པའི་བར་དེར་ཟུར་དུ་གཟིགས་ཏེ་བཞུགས་མཁན་ལྕམ་སྐུ་ཞབས་ཀྱིས་
བཞད་མོ་བཞད་དེ་“སྐུ་ངོ་ཡིས་བཀའ་མོལ་དེ་གསུངས་པ་དང་། ཟླ་ཕུན་
གདོང་གཤིས་ཀྱང་འགྱུར་སོང་། རང་སྔར་བཞིན་དྲེལ་རྗེས་སུ་བསྐྱོད་ན།
332



མ་གཏོགས་བདལ་གླ་འཚོལ་རྒྱུ་སོགས་བྱེད་མཁན་དགོས་ཀྱི་རེད་པཱ་”ཞེས་
གསུངས། སྐུ་ངོ་ཡིས་“ད་བྱས་ན་ཚེ་རིང་བསློག་ན་མ་རེད་པས་”ཞེས་
གསུངས། ཟླ་ཕུན་གྱིས་ “ སྐུ་ངོ་མཆོག་གིས་ཁོ་ལ་བཀའ་གནང་རོགས་
གནང་”ཞེས་ མཇིང་པ་འཕུར་བཞིན་ཞུས་ པས་ སྐུ་ངོ་ཡིས་ “ འོད་ཟེར།
ཁྱེད་ཀྱིས་ཚེ་རིང་ཁོ་བོས་ཤོག་” ཅེས་གསུང་སྟེ་འོད་ཟེར་ཡར་ལངས་མ་
ཐག་ཟླ་ཕུན་གཟིམ་ཆུང་གི་སྒོ་ནས་ཕྱིར་ཐོན། བར་སྐོར་ཞིག་བརྒྱབ་ནས་
ལོག་སྐབས་ཚེ་རིང་ངོ་ནག་བསྡུ་བཞིན་བསྡད་ཡོད་པ་མཐོང༌། ཁོས་ཟླ་
ཕུན་ལ་ཁ་ཡང་མི་གྲགས། དེ་ནུབ་མར་ཉལ་ཟིན་རྗེས་ཉལ་ཆས་ནང་ཁོ་
ཚོ་གསུམ་ག་ཨ་སློག་ཡང་ཡང་བརྒྱབ་སྟེ་གཉིད་ཡེ་ནས་མ་ཁུག ཚེ་རིང་
གི་སེམས་སུ་དྲེལ་པ་ང་ཚོ་གསུམ་གྱི་ནང་ནས་ང་རང་སློག་བྱུང་། དེ་ཟླ་
ཕུན་གྱིས་བྱས་པ་ཐག་གིས་ཆོད་སྙམ་ནས་བློ་ཕམ་དང་ཁོང་ཁྲོ་ཅིག་ཅར་དུ་
སྐྱེས། ཟླ་ཕུན་གྱི་སེམས་སུ་ཚེ་རིང་གི་རྣམ་འགྱུར་ལ་བལྟས་ན་བདག་ལ་
ཁོང་ཁྲོ་ཆེན་པོ་བྱེད་ཀྱི་འདུག བདག་གིས་ཁོ་ལ་གསལ་བཤད་བྱས་ན་ཁོ་
དེ་བས་སྤྲོ་ལང་རྒྱུ་ཉག་ཅིག་རེད། ད་ཅི་བྱས་ན་དྲག་སྙམ་བཞིན་དུ་
གནས། ལྷག་པའི་སེམས་སུ་ཚེ་རིང་ལ་ཡོང་རྒྱུ་དེ་ང་རང་ལ་ཡང་སྔ་ཕྱི་མ་
གཏོགས་ཡོང་རྒྱུ་ཡིན་པས་དེ་དུས་ཕ་མ་གསོ་རྒྱུ་ཕར་བཞག་རང་ཁ་རང་
གིས་གསོ་མ་ཐུབ་པར་བྲེལ་བ་དང་སེམས་ནད་ཁོ་ནའི་ངང་དུ་གནས་རྒྱུ་
རེད་སྙམ་པའི་སེམས་སྡུག་བྱུང་སྟེ་ཕོ་གཞོན་གསུམ་ག་གཉིད་རྗེ་མར་མ་
གོས། ཧ་ཅང་རིང་བའི་མཚན་མོ་དེ་མཐར་འཁྱོལ་ཙམ་བྱུང་ནས་རིམ་
བཞིན་ནམ་ལངས་ཤིང་ཉི་མ་ཤར། རྒྱུན་གཏན་ཁོ་ཚོ་གསུམ་ཀ་ཞོགས་པ་
ལངས་མ་ཐག་ཁ་ཤོབ་ཤོད་བཞིན་ལས་ཀ་རྣམས་ཧབ་ཐོབ་ཤིག་ཤིག་གིས་
བྱེད་ཀྱི་ཡོད་ཀྱང་ད་ནངས་ཞོགས་པ་ཕན་ཚུན་སྐད་ཆ་ཤོད་རེས་ཀྱང་མ་
བྱས་པར་དགུན་གྱི་ཁུ་བྱུག་བཞིན་གནས་པའི་སྐབས་དེར་ཁམས་པ་གསུམ་
རྟ་རའི་ནང་འབྱོར་ཏེ་ཆིབས་གཡོག་གྲགས་པས་དྲེལ་ན་རྒན་གཞོན་སྤེལ་ཏེ་
333



ལག་གཅིག་ཁོ་ཚོར་རྩིས་སྤྲད་ནས་དེད་སོང་། ལྷག་འཕྲོས་དྲེལ་གཞོན་
ཚོས་སེམས་ཕྲེང་བའི་རྣམ་པ་བསྟན་ནས་གདང་ཐག་ནས་འཐེན་ཏེ་ཤོར་ལ་
ཉེ་བ་བྱུང༌། * ཟླ་ཕུན་དང་ལྷག་པ་གཉིས་ཀྱི་སེམས་པ་སྟོང་ལྷང་ངེར་གྱུར་
ཏེ་མིག་ནས་མཆི་མ་རང་དབང་མེད་པར་ཤོར། ཚེ་རིང་ནི་མིག་གིས་
མཐོང་སར་བསྡད་མེད། སྣང་ཚུལ་དེ་ཆིབས་གཡོག་གྲགས་པས་མཐོང་
སྟེ་ཁོ་གཉིས་ལ་ “ལྟོགས་ཀྱང་ཕུབ་རུལ་མི་ཟ་བྲེ་སེར་འབྲོང་གི་ངང་ཚུལ།
སྡུག་ཀྱང་མཆི་མ་མི་གཏོང་སྐྱེས་པ་ཕོ་ཡི་ངང་ཚུལ” ཟེར་བ་དེ་ཁྱོད་གཉིས་
ལ་ཚང་མི་འདུག དོན་དག་ཆུང་ཙག་དེ་འདྲ་ཞིག་ལ་ཧ་ལས་རྒྱུ་ཅི་ཡོད།
དེ་ལས་ལྷག་པ་ཕ་མ་དང་བུ་ཕྲུག་བཟའ་མི་བཟའ་ཚང་སོགས་ནམ་ཞིག་ཁ་
བྲལ་རྒྱུ་ལས་བྲལ་མི་དགོས་པ་གཅིག་ཀྱང་མེད་”ཅེས་སེམས་གསོའི་ཚུལ་དུ་
བཤད་ཀྱང་ཁོ་གཉིས་ནི་འོན་པ་ལྟར་ཚིག་གཅིག་ཀྱང་རྣ་བར་མ་ཐོས་པར་
ཀེ་རེར་ལངས་ནས་གདང་ཐག་ལ་ལྟ་བཞིན་གནས་སོ། ཉིན་དགུང་ཡོལ་
ཏེ་ཟླ་ཕུན་གྲོང་ནང་ཕར་རྒྱུག་ཚུར་རྒྱུག་བྱས་ཏེ་ཁལ་རྒྱབ་ཉི་ ཤུ་བདལ་གླུ་
བླངས་ནས་ལམ་སེང་ཕག་རི་སོགས་སུ་ཐོན། ལམ་དུ་ཚེ་རིང་གིས་མེ་
གཏོང་ཆུ་ལེན་སོགས་ཀྱི་ལས་ཀ་ཕྲན་བུ་ཙམ་ཡང་མི་བྱེད། ཟླ་ཕུན་ཁོ་
གཉིས་ལ་ཁ་ཡང་མི་གྲགས། ཟླ་ཕུན་གྱིས་ཁོ་ལ་བབས་སེལ་བྱེད་རྩིས་
ཐེངས་ཁ་ཤས་བྱས་ཀྱང་ཁོས་གཡོལ་གང་ཐུབ་བྱས། དེ་ལྟར་ཉིན་བདུན་
སོང་སྟེ་ཁོ་ཚོ་ཁང་དམར་དུ་འབྱོར། སང་ཉིན་ཚེ་རིང་གངས་རོར་ལོག་
མཁན་ཡིན་པས་ཟླ་ཕུན་གྱིས་ཁོ་ལ་ཆང་ཕོར་གང་བླུགས་ཏེ་“ཚེ་རིང་ཁྱོད་
སེམས་མི་སྐྱིད་པ་ལ་ཁག་མེད། བདག་ཚོ་གཞིས་ཀའི་བྲན་གཡོག་ལ་སྐུ་
ངོ་ཡི་གང་གསུང་དེ་བསྒྲུབ་ཞུ་རྒྱུ་ལས་བདག་ཚོར་རང་དབང་ཅི་ཡོད་”
ཅེས་བཤད་པ་དང་ཨམ་ཕྲག་ནས་བརྒྱ་ལོར་གཅིག་བཏོན་ཏེ་“དེ་ཕར་སོང་
སྟེ་ ཕ་མ་གཉིས་ལ་སྤྲོད” ཅེས་བཤད་པ་དང་ཆང་ཞབས་དག་བརྒྱབ་སྟེ་
ཡར་ལངས་ནས་ཉལ་སར་བསྐྱོད། ཚེ་རིང་གིས་ཟླ་ཕུན་གྱི་རྒྱབ་ལ་བལྟས་
334



ཏེ་མིག་ལ་མཆི་ཞག་འཁོར་ནས་རབ་རིབ་ཏུ་གྱུར། སང་ཞོགས་ཟླ་ཕུན་
དང་ལྷག་པ་གཉིས་ཁང་དམར་ནས་ཐོན་ཏེ་ལམ་བར་དུ་ཟླ་ཕུན་ནི་ཁ་ཚིག་
གཅིག་མི་གྲགས་པར་བསམ་བློ་ཁོ་ན་གཏོང་མཁན་གྱི་མི་ཞིག་ཏུ་གྱུར་པ་དེ་
ལྷག་པས་མཐོང་སྟེ་དགོད་འཚེར་འཚེར་ངང་ “ ཨ་ཇོ་ཟླ་ཕུན། ཁྱེད་དེ་
འདྲ་བྱེད་དགོས་དོན་ཅི་ཡོད། ཚེ་རིང་ནང་བཞིན་ཉིན་གཅིག་བདག་ཚོ་
ཡང་ལག་པ་སྟོང་པར་གངས་རོར་ལོག་རྒྱུ་ཞིག་མི་ཡོང་ཟེར་ཚོད་མེད།”
ཅེས་བཤད། ལམ་བར་དུ་ལྷག་པས་རྒྱུན་གཏན་དང་མི་འདྲ་བ་ཆང་ཧ་
ཅང་མང་པོ་བཏུངས་ཏེ་སྐབས་རེ་གོམ་བགྲོད་ཀྱང་འཁྱར་འཁྱོར་བྱེད།
ཟླ་ཕུན་གྱིས་ཁོ་ལ་ཁ་ཏ་ཐེངས་ཁ་ཤས་བྱས་ཀྱང་ཁོས་མགོ་བོ་ལྕོག་ཙམ་བྱེད་
པ་ལས་ཨ་ལན་ཚིག་གཅིག་མ་སློག་པར་ཆང་སྔར་བཞིན་འཐུང་རྐྱང་བྱས།
དྲེལ་པ་གཉིས་པོ་དེ་འདྲའི་ངང་དུ་ཕག་རིར་འབྱོར། ཕག་རིར་ཉིན་
གསུམ་བསྡད་རྗེས་ཤར་རེར་ལྷ་སར་ཐོན་ཡོང་། །
1:|ལྷ་ སའི་ཁྲོམ་གཞུང་དུ་སྔར་དང་མི་འདྲ་བར་རས་བཟོའི་ཕོ་མོའི་
འོག་འཇུག་དང༌། ཕྱུ་པ་གོས་ཐུང་སོགས་མང་པོ་མཐོང་རྒྱུ་འདུག་ལ་
ཚོང་ཁང་ནང་ན་དྲུའུ་ཅི་དང༌། གོས་ཆེན། ཇ་དམ། འགྱིག་ལྷམ་
སོགས་རྒྱ་ནག་ནས་ཐོན་པའི་དངོས་ཟོག་ཀྱང་མང་པོ་མཐོང་རྒྱུ་འདུག་
ཅིང༌། དབྱིན་ཇིས་བཟོས་པའི་སྦག་སྦག་མེ་མདའ་གསུམ་བརྩེགས་་་་
རྟགས་ ཅན་ཁྲོམ་ལམ་ཐོག་ ཕར་ཚུར་རྒྱུག་འགྲོ་བ་དང་། གཟིམ་ཤག་
ལའང་མཛད་སྒོ་ཁག་ལ་ཕེབས་དུས་མཁོ་བའི་ཆིབས་རྟ་གཉིས་མ་གཏོགས་
དེ་འཕྲོས་གཞིས་ཀར་སློག་ཟིན་འདུག་ཅིང་། ཆིབས་རའི་ནང་རྐང་
འཁོར་གསར་རྐྱང་ཁ་ཤས་བཞག་འདུག ལྷ་སའི་འགྱུར་བ་དེ་ཚོ་ཟླ་ཕུན་
གྱིས་མཐོང་སྟེ་ཧ་ལས་ནས་ལྷག་པ་དང་ཁོ་གཉིས་གླེང་མོལ་ཡང་ཡང་བྱེད།
ལྷ་སར་བདལ་གླུ་འཚོལ་སྐབས་ལྷ་ས་ནས་ཀ་སྦུག་བར་རྡ་ཡང་སྟོང་
སྒམ་བཀལ་ཏེ་ཀ་སྦུག་ཏུ་རྩིས་སྤྲད་ཐུབ་པ་བྱུང་ན་བདལ་གླ་ཧ་ཅང་ཆེན་པོ་
335



ཐོབ་ཀྱི་འདུག་རུང་ལམ་བར་གྱི་ཇག་རྐུན་དང་། འགག་སྒོ་ཁག་གི་ཞིབ་
བཤེར་བཅས་བློ་རུ་འཁོར་སྐབས་དེ་ནི་ཁ་མཆུ་བོགས་མར་ལེན་པ་རང་
རེད་སྙམ་སྟེ་དེ་འདྲ་ལེན་མ་ནུས། སྐབས་དེར་སྐུ་ངོ་ཡིས་“ ཟླ་ཕུན་ཁྱོད་
གཉིས་གནས་སྐབས་ཕག་རི་དང་ཀ་སྦུག་བར་བདལ་གླུ་ལེན་པ་མ་གཏོགས་
ལྷ་སར་ཡོང་མི་དགོས་”ཞེས་ཞལ་བཀོད་གནང་། དེ་ནས་ཁོང་གཉིས་ལྷ་
ས་ནས་ཐོན་ཏེ་ཕག་རིར་ཉིན་ཤས་བསྡད་ཅིང་ཀ་སྦུག་ཏུ་ཕྱིན། ཀ་སྦུག་
གི་ཁྲོམ་ལམ་གཡས་གཡོན་གྱི་ས་སྟོང་རྣམས་སུ་ཤིང་ཁང་མང་པོ་བརྒྱབ་
ནས་དེ་ཚོའི་ནང་པཱ་རས་འཚེམ་བཟོ་བ་རུབ་རུབ་ཀྱིས་འཚེམ་འཁོར་སྟེང་
བོད་བཟོའི་ཕྱུ་པ་དང་གོས་ཐུང་སྟོད་ཐུང་ཧ་ཅང་མང་པོ་འཚེམ་བཞིན་
འདུག་ལ་བོད་ཀྱི་ཚོང་པས་དོ་པོ་མང་པོ་མངགས་ཉོ་བྱེད་ཀྱི་འདུག // ཟླ་
ཕུན་གྱི་སེམས་སུ་ལམ་སེང་ལྷ་སའི་ཁྲོམ་གཞུང་སྟེང་གི་བོད་བཟོའི་འོག་
འཇུག་དང་ཕྱུ་པ་དེ་ཚོ་འཁོར། དེ་བཞིན་དོ་དམ་ཡོད་པའི་རྩ་ལག་ཆུ་
ཚོད་ལ་སེ་སྐྲུན་དང༌། རོ་ལེག ཨོ་མི་ཁ། ནོ་དམར་བཅས་བརྒྱ་ཕྲག་
མང་པོ་གསང་བའི་ཐོག་ནས་བོད་ཕྱོགས་སུ་གཏོང་བ་དང་། ལྷག་པར་
བོངས་ཚད་ཆེ་བའི་ཅ་ལག་སྦག་སྦག་སྣ་ཚོགས་དང་། སྒྲ་སྡུད་འཕྲུལ་
འཁོར་སྣ་ཚོགས་བདལ་གླ་ཧ་ཅང་ཆེན་པོ་བླངས་ཏེ་འགག་སྒོ་ལས་གཡོལ་
ནས་ནག་བགྲོད་ལམ་ཆུང་བརྒྱུད་སྒལ་པར་དབོར་མཁན་་ གླ་པ་མང་པོ་
འདུག ཟླ་ཕུན་དང་ལྷག་པ་ཀ་སྦུག་དང་ཕག་རིའི་བར་བདལ་བསྐོར་ཁ་
ཤས་བརྒྱབ་པས་རིམ་བཞིན་དགུན་ཐོག་ཏུ་སླེབས་ནས་རྫ་ལེབ་དང༌། རྣ་
ཐོས་ལ་གཉིས་ཀྱི་སྟེང་དུ་ཁ་བ་མཐུག་ལ་བུ་ཡུག་རྒྱུན་མ་ཆད་པར་བརྒྱབ་
སྟབས་གངས་དཀྱིལ་དུ་དྲེའུ་འགྲོ་སྐྱོད་ཧ་ཅང་དཀའ་བས་སྐབས་རེ་དྲེལ་
གངས་དཀྱིལ་དུ་མ་ནས་ཡར་འཐེན་དགོས་པའང་ཡང་ཡང་བྱུང་བ་དང་།
གྲོ་མོ་རྒྱུད་ཀྱི་ལམ་བུ་ཁ་བས་གནན་ནས་ཉིན་ཤས་ལུས་པ་སོགས་ངལ་བ་
དང་གདུང་བ་སྣ་ཚོགས་ཤིག་བྱུང༌། ཁོ་གཉིས་ཕག་རིར་འབྱོར་སྐབས་
336



ཕག་རི་ནས་གཞིས་རྩེ་བར་གྱི་རླངས་འཁོར་འགྲོ་ལམ་བཟོས་ཟིན་འདུག་
ཉིན་ཞིག་རླངས་འཁོར་མང་པོ་བསྟར་དུ་བསྒྲིགས་པའི་རླངས་འཁོར་སྔོན་
མ་དེའི་ སྣ་སྟེང་དུ་དར་དམར་པོས་བཟོས་པའི་མེ་ཏོག་ཆེན་པོ་གསུམ་་
བཏགས་པ་དང༌། སྟེང་དུ་རས་དམར་ནར་མོའི་སྟེང་རྒྱུ་དང་བོད་ཀྱི་ཡི་
གེ་གྲལ་འགྲིག་པོར་བྲིས་པ་ཕྲེད་དུ་བཏགས། རླངས་འཁོར་རྣམས་ཀྱི་
སྒྲོམ་སྐྱོར་སྟེང་ཤོག་བུ་ཚོས་གཞི་སྣ་ཚོགས་ལ་ཡི་གེ་བྲིས་པ་སྦྱར། ཕག་
རིར་ཡོད་པའི་བཅིངས་འགྲོལ་དམག་མིས་རྔ་སྦུག་དཀྲོལ་ཞིང་དར་འཕྱར་
ནས་རླངས་འཁོར་ལ་བསུ་བ་ཞུས། རླངས་འཁོར་རྣམས་འུར་འུར་གྱི་
སྐད་ གྲགས་བཞིན་དལ་གྱིས་བསྐྱོད་སྐབས་ གཡས་ གཡོན་ནས་ལྟད་མོ་
མཁན་མི་མང་པོ་ཡོད་པ་ཁོ་ཚོས་ཧ་ལས་པའི་རྣམ་འགྱུར་སྟོན་བཞིན“འ་
ཙི། ཅ་ལག་ཞེད་པོ་འདིས་ཁང་པ་རྒྱབ་ཏུ་འཁྱེར་འདུག་”ཅེས་གླེང་མོལ་
སྣ་ཚོགས་བྱས་པ་དང་། དྲེལ་པ་གཉིས་པོ་ཡང་མི་ཚོགས་ཀྱི་ཁྲོད་དུ་ལྟད་
མོ་བལྟས་ཏེ་བསྡད། ཁོ་གཉིས་ ཕག་རི་ནས་ཐོན་ཏེ་གྲོ་མོའི་ནང་འགྲོ་
སྐབས་དེར་ལམ་བཟོ་བ་མི་མང་པོས་ཟིང་ཟིང་ལོང་ལོང་གིས་ལམ་བཟོ་
བཞིན་འདུག་དགོང་མོ་ས་ཚུགས་ བབས་ནས་སྒོར་རེར་སྡོད་སྐབས་
དྲེལ་ པ་ཚོའི་གླེང་མོལ་གྱི་ནང་དོན་ཧ་ལམ་གཅིག་མཚུངས་རེད་འདུག
“རླངས་འཁོར་མང་པོ་དེ་འདྲ་ཡོང་ན། ང་ཅག་དྲེལ་པ་ཚོའི་ལྟོ་ཕོར་ཤོར་
རྒྱུ་ཉག་ཅིག་རེད་”ཅེས་སྐད་ཆ་ཤོད་ཀྱིན་དབུགས་རིང་བཏང་། ཀ་སྦུག་
ལ་འབྱོར་སྐབས་རྒྱ་གར་ཚོང་པ་ཚོས་བོད་འགྲོའི་ཅ་ལག་གསར་སྣོན་རྒྱག་
རྒྱུ་དང༌། རྩྭ་ཡང་ཚུར་ལྐོག་ཉོ་ཐུབ་རྒྱུའི་བསམ་བློ་གཏོང་མཁན་ཤ་སྟག་
རེད་འདུག གང་ལྟར་ལུང་པ་དེ་སྔར་དང་མི་འདྲ་བར་ཟིང་ཟིང་ལོང་
ལོང་དང་། བྲེལ་བྲེལ་འཚུབ་འཚུབ་ཀྱི་རྣམ་པ་ཞིག་འདུག་པས་ཟླ་ཕུན་
དང་ལྷག་པ་གཉིས་གྲོས་བྱས་ཏེ་རིང་བདལ་ཞིག་བླངས་ཏེ་གངས་རོར་ལོག་
ནས་ཁྱིམ་ལ་ལྟ་བར་འགྲོ་རྒྱུར་ཐག་བཅད། ཟླ་ཕུན་ཁྱིམ་གྱི་སྒོ་འཛུལ་བ་
337



དང་གདན་སྟེང་དུ་ཨ་ཞང་ལགས་མལ་སར་གཟིམས་ནས་མདུན་གྱི་ཅོག་
ཙེའི་ཐོག་དཀར་ཡོལ་ཞིག་ནང་ཇ་ལྡུར་ལྡག་འཕྲོ་ཕྲན་བུ་བཞག ཨ་མས་
འགྲམ་དེར་བསྡད་ནས་ ཨ་ཞང་ལགས་ཀྱི་ངོ་ལ་ཅེ་རེར་ལྟ་བཞིན་ཡོད་པ་
མཐོང་སྟེ། ཟླ་ཕུན་གྱི་སེམས་ པ་ རབ་ ཏུ་སྐྱོ་ནས་ ཨ་མའི་ངོ་གདོང་ལ་
བལྟས། ཨ་མས་ཟླ་ཕུན་མཐོང་བ་དང༌། ལམ་སེང་ཡར་ལངས་ནས་
ཁང་པའི་མདོ་རུ་སོང་། ཟླ་ཕུན་གྱིས་ཨ་ཞང་ལགས་ལ་ལྟ་དུས་ཁོང་ནི་
བཞིན་གྱི་སྐུ་ཤ་ཐམས་ཅད་ཤོར་ཞིང་ཀོང་བུར་གྱུར་བའི་སྤྱན་ནས་སེར་ལ་
འགུལ་དཀའ་བའི་སྤྱན་འབྲས་གཉིས་པོ་ཁོ་ལ་གཟིགས་ཏེ་ཤུགས་ཆུང་བའི་
གསུང་གིས། “ ཟླ་ཕུན། ཁྱེད་སླེབས་ཡོད་པས་”ཞེས་གསུངས། ཟླ་
ཕུན་གྱིས་ལམ་སེང་ཨ་ཞང་ལགས་ཀྱི་ཕྱག་ནས་འཇུས་ཏེ་“བདག་སླེབས་
ཡོད” ཅེས་ཞུས། ཨ་ཞང་ལགས་སླར་ཡང་སྤྱན་ཟུམ་པར་གྱུར། ཟླ་
ཕུན་མུ་མཐུད་དེར་སྡོད་མི་ཐུབ་པར་མདོ་རུ་ཕྱིན་པས་ཨ་མས་མིག་ཆུ་ལོ་ཆུ་
རྡོལ་བ་ལྟར་གཏོང་བཞིན་“ངས་གྲུབ་ཐོབ་རིན་པོ་ཆེར་ཐུགས་དམ་ཞུས་
པས་བཙན་ཞིག་གིས་ གནོད་འདུག་གསུང་གིས་ལམ་སེང་དགོན་པར་་་
བསྐང་བཤགས་གཏོང་རྒྱུ་འབུལ་བ་དང༌། རྟེན་མཁར་མདུན་ཉིན་ལྟར་
སྔ་དགོང་བསང་..…..”ཞེས་གཏམ་མཇུག་མ་འགྲིལ་གོང་གཅུང་མོ་ཕན་
ཐོགས་ཀྱི་བསང་ཁུག་དང་འབོག་སྟོང་པ་འཁྱེར་ཏེ་དེར་སླེབས། ཟླ་ཕུན་
གྱིས་ “ ཕན་ཐོགས། ཆོས་དར་ག་པ་ཡོད” ཅེས་སྐད་ཆ་དྲིས། ཕན་
ཐོགས་ཀྱིས་“ གྲོ་མོར་ཆ་སྒམ་བཟོ་རུ་ཕེབས་ནས་དེ་རིང་གིས་ཉི་མ་བདུན་
སོང་”ཞེས་བཤད། ཟླ་ཕུན་གྱི་སེམས་སུ་མི་དེའི་ཐབས་སྡུག་ལ་སྙམ་པ་
བྱུང༌། ཟླ་ཕུན་གྱིས་ཨ་ཞིང་ལགས་ཀྱི་འགྲམ་དེར་བསྡད་དེ་ངག་འཇམ་
པོས་“ ཨ་ཞང་ལགས་”ཞེས་བོས་པས་ཁོང་གིས་སྤྱན་སེར་ག་ཙམ་གདངས་
ནས་ཟླ་ཕུན་ལ་གཟིགས། w ཟླ་ཕུན་གྱིས་རྩམ་ཐུག་སླ་པོ་ཐུར་མ་དོ་ཙམ་
ཞལ་དུ་བླུགས་རྗེས་དེ་མིད་ནས་ཡུན་རིང་མ་སོང་བར་དེ་ཡར་སྐྱུགས་བྱུང་
338



བས་ཁོས་དེ་མཐོང་སྟེ་མིག་ཆུ་རང་དབང་མེད་པར་ཤོར། གང་ཙམ་ནས་
ཨ་ཞང་ལགས་ཀྱིས་གསུང་ཤུགས་ཆུང་ངུས་“ང་ནི་ནད་འདི་ལས་ཐར་རྒྱུའི་
རེ་བ་བྲལ་འདུག ། དེ་རིང་ཨོ་ལོ་ཁྱོད་ཡོང་སྟེ་འཕྲད་པ་འདི་དགའ་བདེ་
བྱུང༌། ང་ལ་གཞི་ རག་ལ་གཡུ་བྱུར་གསེར་ཡིན་པའི་བོད་གཡུ་ སྤུས་་་་
ལེགས་སྤྲས་པའི་རྣ་ལོང་ཞིག་ཡོད་པ་དེ་ཁྱོད་ལ་བཞག་རྒྱུ་ཡིན། དེ་དང་
སྣམ་བུ་སྤུ་ཕྲུག་སྤུས་ལེགས་ཀྱི་ཕྱུ་པ་གསར་རྐྱང་ཞིག་ཡོད་པ་དེ་བཙོངས་
ནས་ངའི་རྗེས་འཇུག་བྱེད་རོགས་” ཅེས་ གསུངས་། ཟླ་ ཕུན་གྱིས་སྒོར་
ཕོར་དེ་མར་བཞག་ནས་སྒོ་རའི་ཁུག་ཀྱོག་ཅིག་ཏུ་བསྐྱོད་དེ་བློ་ཁ་ཚིམས་པ་
ཞིག་དུས། རྟ་བདུན་དབང་པོ་ནུབ་རིའི་ཕག་ཏུ་བཞུད་དེ་མུན་པའི་བླ་
བྲེ་ས་སྟེང་ཡོངས་སུ་ཁྱབ། ཟླ་ཕུན་ ཁང་པའི་ནང་འཛུལ་ཏེ་ཐབ་ཀྱི་
འཁྲིས་སུ་བསྡད། ཨ་མས། ཇ་སྲུབ་མ་དང༌། ཐུག་པ་ཁོའི་མདུན་དུ་
བསྐྱལ་ནས་“ ཨོ་ལོ། ལྟོ་ཟོ་”ཅེས་བཤད་རུང་ཁོ་ནི་ཟ་འདོད་དང་བྲལ་ཏེ་
སྨིན་མ་བསྡུ་བཞིན་ལག་གིས་འགྲམ་པ་སྐྱོར་ཏེ་བསམ་བློ་གཏོང་བཞིན་
བསྡད། ཨ་མས་ “ ཨ་ཇོ་ལགས་བསྙུངས་ནས་ཟླ་བ་གཅིག་ལྷག་ སོང་།
དེའི་བར་ལ་སྙུང་གཞི་སྡུག་རུ་ཁོ་ན་ སོང་བ་ལས་དྲག་བསྐྱེད་རྩ་ནས་མ་
བྱུང་”ཞེས་བཤད། གཅུང་མོས་“ད་ཕྱི་པོ་ཆགས་འདུག ཨ་ཇོ་དང་ཨ་
མ་ཁྱེད་གཉིས་གཟིམས་ཤིག་ ཨ་ཞང་ལགས་ལ་བདག་གིས་བལྟས་ཆོག་”
ཅེས་བཤད། ཟླ་ཕུན་གྱིས་ས དོ་ནུབ་གཅུང་མོ་རང་ལྷོད་པོར་ཉོལ་ཅིག་
ཨ་ཞང་ལགས་བདག་གིས་བལྟས་ཆོག་”ཞེས་བཤད་རུང་གཅུང་མོས་མ་
ཉན། ཨ་མས་ “ ཨོ་ལོ་ལ་བརྒྱབ་ཀླུང་བརྒལ་གྱིས་དཀའ་ལས་ཁག་ཡོད་
པས་རང་ཉོལ་ཤོག་” ཅེས་བཤད་པ་ལྟར་ཟླ་ཕུན་མ་ཉལ་ཐབས་མེད་དུ་
གྱུར་སྟབས་ཁོ་མལ་སར་ཉལ་རུང་ཨ་ཞང་ལགས་ཀྱི་སྙུང་གཞི་བློ་ལ་འཁོར་
ཏེ་གཉིད་ཡེ་ནས་མ་ཁུག ཁོས་ཡར་ལང་ནས་ཨ་མ་དང་གཅུང་མོ་གཉིས་
ཉལ་དུ་བཅུག་སྟེ་ཁོ་རང་ཨ་ཞང་ལགས་ཀྱི་འགྲམ་དུ་བསྡད། ཁོས་རླུང་
339



གསང་བཀག་རྩིས་བྱས་པས་ཨ་ཞང་ལགས་ཀྱི་དབུ་སྐྲ་དང་ཡ་མའི་གཡས་
གཡོན་སོགས་མར་གྱིས་ཚོས་འདུག་པས་ཨ་མ་དང་གཅུང་མོས་རླུང་སང་
བཀག་ཟིན་པ་ཤེས། | ཨ་ཞང་ལགས་ཀྱིས་“ཁྱོད་ལྷ་སར་ཐོན་རན་ན་ཐོན་
རྐྱང་གྱིས་ཤིག ང་ལ་སེམས་ཁྲལ་གཏན་ནས་བྱེད་མི་དགོས” ཞེས་་་
གསུངས་པ་དང་ཁོའི་སེམས་སུ་འགྲོ་སྡོད་ གཉིས་ཀྱི་ཐོག་བསམ་བློ་རྙོག་
འཛིང་ ཆེན་ པོ་ ཞིག་ དེ་ མུར་ འཁོར་ བཞིན་ སྐྱ་ རེངས་ ཀྱི་ ཕོ་ ཉ་ སླེབས།
གཅུང་མོ་དང་ཨ་མ་གཉིས་ཀྱང་ཡར་ལངས། གཅུང་མོས་མེ་བཏང་སྟེ་
ཞོགས་ཇ་བཟོས་ཟིན་མཚམས་བསང་སོགས་འཁྱེར་ནས་བསང་གསོལ་དུ་
ཕྱིན། ཨ་མ་ནི་ཨ་ཞང་ལགས་ཀྱི་བཞིན་ལ་བལྟས་ནས་དུ་རྒྱུ་ཁོ་ན་ལས་མ་
འདས། ནམ་ལངས་མ་ཐག་ཁོས་ལྷག་པའི་ཁྱིམ་དུ་ཕྱིན་པས་ལྷག་པའི་ཨ་
མ་མེ་གཏོང་བཞིན་འདུག་པས་ཟླ་ཕུན་སླེབས་མ་ཐག་སྦུག་ཏུ་བོས་ནས་
ལྷག་པ་གཉིད་ལས་སད། ཟླ་ཕུན་གྱིས་ལྷག་པར་“ཁྱིམ་དུ་ཨ་ཞང་ལགས་
བསྙུངས་འདུག་པས་བདལ་སྐོར་གཅིག་རིང་བདག་ཨ་ཞང་ལགས་སུ་ལྷུང་
གཡོག་ཞུས་ཏེ་བསྡད་རྒྱུའི་ཐབས་ཤིག་མི་འདུག་གམ” ཞེས་དྲིས་སྐབས་
ལྷག་པས་“དྲེལ་ཉི་ཤུ་ལ་ཁལ་འགེལ་འབེབས་དང༌། གཡོག་བྱ་རྒྱུ་བདག་
རང་གིས་སྡུག་རུས་བྱས་ཆོག་ཀྱང་། ལམ་དུ་ཇག་རྐུན་ སྣང་ བ་ སོགས་
ཀྱིས་དངོས་ཟོག་ཇག་བཅོམ་སོགས་བྱུང་ན་བདག་མི་གཅིག་ གིས་ གླག་་
འཁེལ་ཐབས་བྲལ་བ་རེད”ཅེས་བཤད་པས་ཟླ་ཕུན་གྱི་སེམས་སུ་དེ་ཡང་
ཁོ་ལ་ཁག་མི་འདུག་སྙམ་སྟེ་ཅི་བྱ་གཏོལ་བྲལ་གྱི་གནས་སུ་ལྷུང་བའི་སྐབས་
དེར་ལྷག་པའི་པ་ཕས། “ ཨོ་ལོ་ཟླ་ཕུན། ཁྱེད་བློ་བདེ་པོ་བྱས་ནས་དྲེལ་
རྗེས་སུ་ཕེབས་ཤིག འདིར་ཨ་ཞང་ལགས་ལ་བདག་གིས་ཞབས་ཕྱི་སྣང་
དག་མེད་པ་ཞུས་ཆོག ད་ལྟ་ལམ་སེང་ཁྱེད་ཀྱི་ཁྱིམ་དུ་སྤོ་དགོས་ཀྱང་སྤོ་
རྐྱང་ཡིན་”ཞེས་སེམས་ཐག་ཆོད་པོས་ཁས་བླངས། ཟླ་ཕུན་གྱི་བསམ་བློ་
ལམ་སེང་ལྷོད་དུ་ཕྱིན་ཏེ་ཕར་ལོག་ནས་མ་སྨད་གཉིས་ལ་དེའི་སྐོར་བཤད་
340



པས་གཅུང་མོས་“ དྲེལ་རྗེས་སུ་ལྷག་པ་གཅིག་པོས་ག་ནས་འགྲིག དེ་
ལས་པཱ་ལགས་ཡོད་ན་བདག་གཉིས་ཀྱང་བློ་བདེ་པོ་ཡོང་དཱ”ཞེས་བཤད།
ཟླ་ཕུན་གྱིས་ཨ་ཞང་ལགས་སུ་སྙུང་གཡོག་ཉིན་མཚན་བཏུད་དེ་རྒྱུག་ནས་
ཡུད་ཙམ་ཞིག་ལ་ཉིན་བཞི་འདས་ཟིན་འདུག ༼ ཨ་ཞང་ལགས་ཐུགས་
འཚབ་ཆེན་པོས་“ ཨོ་ལོ་རང་ད་མ་ཐོན་ན་དོ་པོ་རྩིས་སྤྲོད་དུས་འགྱང་བྱེད་
ཀྱི་རེད་”ཅེས་ཡང་ཡང་གསུངས་སྟབས་ཁོས་ལྷག་པའི་པཱ་ལགས་ལམ་སེང་
སྤོ་རོགས་ཞུས་ནས་ཐོན་གྲ་སྒྲིག ཨ་ཞང་ལགས་ཀྱིས་པཱ་ལགས་དེར་སྤྲོས་
པ་མཁྱེན་འཕྲལ་ཧ་ཅང་མཉེས་པོ་བྱུང་ནས་“ད་ཁྱོད་ཀྱིས་ང་ལ་དེ་ལྷག་བྱ་
རྒྱུ་མེད་པས་ངས་དཀོན་མཆོག་ལ་སྨོན་ལམ་བརྒྱབ་ཆོག་”ཅེས་གསུངས།
ཟླ་ཕུན་འགྲོ་ཁར་ཨ་མར་ལག་དངུལ་དང༌། དགེ་བཤེས་རིལ་བུ་གཉིས་
བཞག་སྟེ་འདི་གཉིས་སྦྲང་ནས་ཨ་ཞང་ལགས་ལ་ཕུལ་རོགས་”ཞེས་དང་།
གཅུང་མོར་ཞབས་ཕྱི་ཧུར་ཐག་ཞུ་དགོས་པའི་མངགས་ཆ་བྱས། འགྲོ་
ཁར་ ཨ་ཞང་ལགས་ལ་ཐོད་པ་གཏུགས་ནས་སེམས་ཕྲེང་སྟེ་མིག་ཆུ་རང་
དབང་མེད་པར་ཤོར་བཞིན་གངས་རོ་ནས་ཐོན། ་ལམ་དུ་ཉིན་མོ་འགྲུལ་
རྒྱག་སྐབས་ཡིན་ཀྱང་རུང༌། མཚན་མོ་མལ་དུ་ཉལ་ཀྱང་རུང་ཁོའི་གངས་
དཀར་གྱི་སེམས་སུ་ཨ་ཞང་ལགས་ཀྱི་སྙུང་གཞིའི་སྐོར་ཁོ་ན་དྲན་པ་དང༌།
ཁྲ་ཆུང་མིག་གི་མདུན་དུ་ཡ་ང་བའི་ཨ་ཞང་ལགས་ཀྱི་བཞིན་རས་ལུས་དང་
གྲིབ་མ་མ་འབྲལ་བ་བཞིན་དུ་མཐོང་སྟེ་ག་དུས་ཡིན་ཀྱང་འཛུམ་པའི་ངོ་
དང་བྲལ་ཏེ་གཏམ་མི་སྨྲ་བར་འདང་རྒྱག་གི་ངང་དུ་ཚུད། ལྷག་པས་
ཀྱང་རྒྱུན་གཏན་ལྟར་གང་བྱུང་གི་གླེང་མོ་བྱེད་མ་ནུས་སྟབས་ཁོ་གཉིས་ནི་
བསམ་གཏན་སྒོམ་པའི་དགེ་སློབ་གཉིས་ལམ་དུ་ཆས་པ་དང་མཚུངས་སོ།
ལྷ་སར་སླེབས་རྗེས་ཟླ་ཕུན་གྱིས་ལམ་སེང་མར་ཉོས་ཏེ་གཙུག་ལག་ཁང་ལ་
ཕྱིན་ཏེ་མཆོད་མེ་ཕུལ་ནས་ཇོ་བོ་ཤཱཀྱ་མུ་ནེར་ཨ་ཞང་ལགས་ཀྱི་སྙུང་གཞི་
དྲག་སྐྱེད་ཡོང་བའི་སྨོན་ལམ་བརྒྱབ། ཟླ་ཕུན་ཉལ་ལང་འགུལ་གསུམ་
341



གང་བྱས་ཀྱང་མ་ཞང་ལགས་ཀྱི་ལྕི་བའི་སྙུང་གཞི་ཡིད་ལ་འཁོར་ནས་ད་ཇི་
འདྲ་བྱས་ཡོད་དམ་སྙམ་པའི་སེམས་ཁྲལ་གྱིས་རྐྱེན་པས་གངས་རོར་ད་ལྟ་
རང་སླེབས་ན་ཅི་མ་རུང་སྙམ་པའི་བསམ་བློ་དེ་ག་དུས་ཡིན་ཡང་ཡིད་ལ་
འབྲལ་མེད་འཁོར། དེར་བརྟེན་ཉིན་ཤས་རིང་གཡས་རྒྱུག་གཡོན་རྒྱུག་
གིས་བདལ་གླ་བཙལ་འཚོལ་བྱས་ཏེ་ཁལ་རྒྱབ་ལྔ་དྲུག་རེ་བྱས་ནས་རྒྱབ་ཉི་
ཤུ་ལོང་འཕྲལ་ལྷ་ས་ནས་ཐོན། ཟླ་ཕུན་ཁང་དམར་དུ་འབྱོར་ནས་ལྷག་
པ་དྲེལ་གཡོག་ཏུ་བཞག་སྟེ་ཁོ་རང་གངས་རོར་ཐོན། ཁྱིམ་དུ་སླེབས་
སྐབས་ཨ་ཞང་ལགས་དགོངས་པ་རྫོགས་ཟིན་འདུག ཆོས་དར་ད་དུང་
སླེབས་མི་འདུག་པས་མི་དེའི་བྱེད་སྟངས་ལ་ཞེ་ཁྲེལ་བ་དང་། གུས་པར་
འོས་པའི་ཨ་ཞང་ལགས་དམ་པ་དེའི་བརྩེ་བའི་སྤྱན་མིག བྱམས་པའི་
བཞིན་རས། འཇམ་པོའི་གསུང་ངག་བཅས་ཡིད་ལ་འཁོར་ནས་ངུ་་་
འབོད་རང་དབང་མེད་པ་ཤོར། ལྷག་པའི་པཱ་ལགས་ཀྱིས་ཁོ་ལ་གང་ཐུབ་
ཀྱིས་སེམས་གསོ་བཏང་མཐར་དུ་མཚམས་ཆོད་ཙམ་བྱུང༌། དེའི་སང་
ཉིན་ ཨ་ མས་ ཟླ་ ཕུན་ལ་ ཨ་ ཞང་ལགས་ གཤེགས་ པའི་ ཚེས་ གྲངས་ དང༌།
ཞབས་འཇུག་སྒྲུབ་སྐབས་ཁྱིམ་མཚེས་ཚོས་རོགས་རམ་གང་ལེགས་བྱས་པ་
དང༌། ལྷག་པར་དུ་ལྷག་པའི་པཱ་ལགས་ནས་གལ་ཆེའི་རིགས་མཐའ་དག་
འགན་བཞེས་ཀྱིས་རོགས་རམ་ཆེན་པོ་གནང་ལུགས་བཅས་བཤད། – ཟླ་
ཕུན་གྱིས་“པཱ་ལགས་ཁྱེད་ཀྱིས་འདི་ལྟ་བུའི་རོགས་ཕན་གནང་བ་རྣམས་
བདག་གིས་ནམ་ཡང་མ་བརྗེད་པ་ཞུ་ཡི་ཡིན་”ཞེས་སྨྲས་པས་ པཱ་ལགས་
ཀྱིས་ “ལོ་ལོ་ཁྱེད་ནི་བདག་ལ་བཀའ་དྲིན་ཤིན་ཏུ་ཆེན་པོ་ཡིན། བདག་
གིས་འདི་ཙམ་གྱི་ཕན་རོགས་ལོས་ཞུ་”ཞེས་བཤད། ཨ་མ་ནི་སྡུག་བསྔལ་
གྱིས་གཟིར་ཏེ་མཆི་མ་རྒྱུན་ཆད་མེད་པར་བཏང༌། ཟླ་ཕུན་གྱིས་ཨ་མར་
སེམས་གསོ་བཏང་བ་དང་། གཅུང་མོར་ལག་དངུལ་བཞག་ནས་སྡུག་
བསྔལ་གྱིས་མནར་བཞིན་དུ་གངས་རོ་དང་བྲལ་ནས་ཁང་དམར་ཕྱོགས་སུ་
342.



ཐོན། ལྷག་ པ་དང་འཕྲད་སྐབས་ ཨ་ ཞང་ལགས་ གཤེགས་ སྐོར་དང་།
པཱ་ལགས་ཀྱིས་ཁྱིམ་ལ་རོགས་རམ་ཆེན་པོ་བྱས་པའི་སྐོར་རྣམས་བཤད།
ཟླ་ཕུན་ཕག་རིར་སླེབས་རྗེས་ལམ་སེང་དེ་གའི་དགོན་པ་གོང་འོག་དང་།
ཀ་ལེབ། བྲག་ཐོག་དགོན་སོགས་སུ་མཆོད་མེ་ཕུལ་ནས་ཨ་ཞང་ལགས་
དམ་པ་དེ་དག་པའི་ཞིང་དུ་སྐྱེ་བའི་སྨོན་ལམ་བརྒྱབ།
ཕག་རི་ནས་ཤར་གསིང་མ་བར་གྱི་རླངས་འཁོར་འགྲོ་ལམ་བཟོས་
ཟིན་ནས་རླངས་འཁོར་ཡར་འགྲོ་མར་འགྲོ་བྱེད་བཞིན་འདུག་རླངས་
འཁོར་ཁ་ལོ་བ་ཚོས་བཤད་པ་ལྟར་ན་རླངས་འཁོར་གྱིས་ལྷ་ས་ནས་གཞིས་
རྩེ་ བར་ ཉིན་ གཉིས་ དང་། གཞིས་ རྩེ་ ནས་ ཕག་ རི་ བར་ ཉིན་ གཅིག་
ཕག་རི་ནས་ཤར་གསིང་མ་བར་ཆུ་ཚོད་གཉིས་ལྷག་ཙམ་ལ་སླེབས་ཀྱི་ཡོད་
ལུགས་བཤད་པས་ཟླ་ཕུན་དང་། ལྷག་པ་གཉིས་ཧ་ལས་ནས་ “ སེམས་
ཅན་གྱིས་ཉིན་བཅོ་ལྔ་ཙམ་འགྲོ་སའི་ལམ་རླངས་འཁོར་ཉིན་གསུམ་ལྷག་
ཙམ་ལ་ཆོད་པ་དེ་འདྲ་དཔེ་རེད་”ཅེས་བཤད། ད་ནི་ཕག་རི་ལའང་རྒྱ་
གར་གྱི་ཚོང་པ་འགའ་ཤས་མཐོང་རྒྱུ་ཡོད། ཟླ་ཕུན་དང་ ལྷག་པ་ཁོ་
གཉིས་ཕག་རིར་ཉིན་གཉིས་བསྡད་ནས་ལྷ་སའི་ཕྱོགས་སུ་ཐོན། ཕར་
ལམ་གངས་རོར་ཕྱིན། ཟླ་ཕུན་ཁྱིམ་ དུ་འབྱོར་སྐབས་ཆོས་དར་ཡང་་
འབྱོར་འདུག ཨ་མ་ནི་ད་དུང་སྡུག་བསྔལ་གྱིས་མནར་ཏེ་བསྡད་འདུག་
པས་ཟླ་ཕུན་གྱིས་“ད་ཆ་ངེད་གཅེན་གཅུང་གཉིས་ཀྱི་སེམས་བཅོལ་ཡུལ་ཨ་
མ་ཁྱེད་རང་ལས་མེད་པས་ཁྱེད་ཀྱི་བློ་སྦུག་དོག་པོ་དེ་འདྲ་གནང་ན་བདག་
གཉིས་ཀྱང་སེམས་སྐྱིད་པོ་ཞིག་གཏན་ནས་ཡོང་བ་མི་འདུག”ཅེས་བཤད།
ཆོས་དར་ནི་ཟླ་ཐུན་ལ་གཡོལ་གང་ཐུབ་བྱེད་ཀྱི་འདུག་པས་ཟླ་ཕུན་བློ་མི་
བདེ་བར་ཉིན་ཞིག་ཞོགས་ཇ་འཐུང་བའི་སྐབས་སུ་ཟླ་ཕུན་གྱིས་ཆོས་དར་
“ ཨ་ཞང་ལགས་ཞལ་བཞུགས་སྐབས་ཅ་ལག་དང༌། ཞལ་ཆེམས་འདྲ་
བཞག་མ་བྱུང་ངམ་”ཞེས་དྲིས་པར་ཆོས་དར་གྱིས་ “བདག་ལ་རག་གི་རྣ་
343



ལོང་ཞིག་དང༌། སྣམ་བུའི་ན་བཟའ་ཞིག་བཞག་བྱུང་”ཞེས་སྨྲས། ཟླ་
ཕུན་གྱིས་“ད་བྱས་ན་ཅ་ལག་དེ་གཉིས་ང་ལ་སྤྲོད་དང་”ཞེས་བཤད་འཕྲུལ་
ཆོས་དར་གྱིས་ཆ་སྒམ་ནང་ནས་རག་ལ་དོ་ལོ་སྤྲས་པའི་རྣ་ལོང་ཟད་དོ་ཞིག་
དང༌། སྣམ་སྤུ་བྱིང་མའི་མོ་ཕྱུར་སྤུ་ཟད་གཅིག་བཏོན་ནས་ཟླ་ཕུན་ལ་
སྤྲད། གཅུང་མོ་ཕན་ཐོགས་ཀྱིས་མིག་མདུན་དུ་བཀྲམས་པའི་རྩ་ལག་
དེར་ཞིབ་པར་བལྟས་ཏེ་“ ཨ་ཞང་ལགས་ཀྱི་རྣ་ལོང་དང་ན་བཟའ་ནི་མེད་
སྲིད”ཅེས་བཤད་འཕྲལ་ཆོས་དར་གྱིས་ཕན་ཐོགས་ལ་མིག་ལྡིར་ལྡིར་བྱས་
ཏེ་བལྟས་ནས་“འདི་མིན་ན་ཁྱོད་ཀྱིས་ཆ་སྒམ་ནང་ནས་སྟོན་ཤོག་དང་”
ཞེས་བཤད། ཟླ་ཕུན་གྱི་སེམས་སུ་ཨ་ཞང་ལགས་འཇིག་རྟེན་ཕ་རོལ་ཏུ་
ཕེབས་ཟིན་པ་རེད། བདག་ཚོ་གསོན་པོར་གནས་པ་ཚོས་རྒྱུ་དངོས་ཕྲན་
བུ་ཞིག་ལ་ངོ་གདོང་ནག་པོ་སྟོན་གིན་བསྡད་ན་ག་ནས་འགྲིག་ སྙམ་ སྟེ།
རྣ་ལོང་ཆོས་དར་ལ་ཕར་སྤྲད་ནས་“འདི་ཨོ་ལོ་རང་ཐོགས་ཤིག སྣམ་
བུའི་ཕྱུ་པ་འདིར་རིན་གོང་ཞོ་གང་ལས་མ་རག་ཀྱང་བཙོང་སྟེ་ མཆོད་་་
འབུལ་བྱེད་ཀྱི་ཡིན”ཞེས་བཤད། ཆོས་དར་གཏམ་དེ་ཐོས་པ་དང་ངོ་
གདོང་དམར་པོར་གྱུར་ནས་ཕྱིར་བསྐྱོད་སོང༌། ཟླ་ཕུན་གྱིས་གཅུང་མོ་
ཕན་ཐོགས་ལ་༧ ཨ་མའི་མདུན་དུ་ཁྱོད་གཉིས་ངོ་ནག་སྟོན་རེས་གཏན་ནས་
མ་བྱེད་ཨང་། ད་ལྟའི་གནས་ཚུལ་དེ་ཚོ་ཨ་མས་མ་ཤེས་པ་བྱེད་དགོས་”
ཞེས་ཁ་ཏ་བྱས་པར་གཅུང་མོས་མིག་ཆུ་གཏོང་བཞིན་མགོ་བོ་ལྕོག་ལྕོག་
བྱས། ཟླ་ཕུན་ཡིད་མུག་བཞིན་དུ་གངས་རོར་ཉིན་གཉིས་བསྡད་དེ་ལྷ་
སར་ཐོན། ལྷ་སར་སླེབས་ཏེ་གཟིམ་ཤག་ཏུ་འབྱོར་བ་དང་དྲེལ་གཡོག་
རྒྱུག་རྒྱུ་དང་ཇ་འཐུང་ཚར་མཚམས་ཟླ་ཕུན་སྐུ་ངོའི་སྐུ་མདུན་དུ་བཅར།
སྐུ་ངོ་ཡིས་ཟླ་ཕུན་ལ་བདལ་གླུ་འཕར་ཆག་སྐོར་གྱི་འཆར་ཅན་གྱི་གནས་
ཚུལ་བཀའ་འདྲི་ཞིབ་པར་གནང༌། ཟླ་ཕུན་གྱིས་སྙན་སེང་ཞིབ་ཕྲ་ཞུས།
སྐུ་ངོ་ཡིས་“ཁྱོད་ཕར་ལམ་གངས་རོར་ཀློག་ཙམ་བྱས་ནས་དྲེལ་ན་རྒན་པ་
344



ལྔ་གཞིས་སྡོད་ལ་རྩིས་སྤྲོད་བྱེད་དགོས། ལྷག་འཕྲོས་དྲེལ་བཅོ་ལྔ་སྔར་
བཞིན་ཁྱོད་གཉིས་ཀྱིས་དེད་དེ་བདལ་བསྐོར་རྗེས་མ་ནས་གནས་སྐབས་ལྷ་
སར་ཡོང་མི་དགོས། > ཕག་རི་དང་ཀ་སྦུག་བར་བསྐོར་ན་འགྲིག་” ཅེས་
གསུངས། ཟླ་ཕུན་ཡར་ལངས་ཏེ་མགོ་བོ་སྒུར་བཞིན་“ལགས། ལགས་
སོ་”ཞེས་བཤད་ནས་འགྲོ་ཁར་ལྕམ་སྐུ་ཞབས་སྦུག་ནས་མར་ཕེབས་ཏེ་“ ཟླ་
ཕུན། – ད་ཁྱོད་ལྷ་སར་སླེབས་ཁག་པོ་རེད། ད་རེས་སླེབས་ཐོག་འདིར་
མཆོད་མཇལ་ཡག་པོ་ཞུས། འདི་ཁྱོད་ཀྱི་རྔན་པ་ཡིན་”ཞེས་གསུངས་
ནས་ཟླ་ཕུན་ལ་བཅུ་ལོར་གཉིས་གནང༌། ཟླ་ཕུན་གྱིས་ “ ཐུགས་རྗེ་ཆེ་
ཞུས་ཏེ་གཟིམ་ཆུང་སྒོ་ནས་ཐོན་ཏེ་ལྷག་པའི་སར་ཕྱིར་ལོག་ནས་སྐད་ཆ་
ཚིག་གཅིག་མ་བཤད་པར་ངོ་ནག་བསྡུས་ཏེ་བསྡད། ལྷག་པས་ཁོ་ལ་ཇ་
གང་བླུགས་ཏེ་ ཨ་ ཇོ། མི་སྐྱིད་པའི་དོན་གང་འཕྲད་སོང་”ཞེས་དྲིས་
པས་ཟླ་ ཕུན་གྱིས་ཇ་ཧུབ་གང་བཏུངས་རྗེས་ཕོར་པ་ ཅོག་ཙེའི་སྟེང་དུ་་་
བཞག་སྟེ་“སྐྱིད་པོ་ཉིས་བརྩེགས་མེད་པའི་སྡུག་པོ་གསུམ་བརྩེགས། ད་
ཡང་དྲེལ་ལྔ་གངས་རོར་རྩིས་སྤྲོད་བྱེད་དགོས་ཞེས་བཀའ་གནང་བྱུང་”
ཞེས་ བཤད་ པས་ ལྷག་ པས་ “ ཨ་ ཇོ་ སེམས་ ཁྲལ་ མེད་ པའི་ སེམས་ ཁྲལ།
དྲེལ་གྱི་བདག་པོ་གཟིམ་ཤག་གི་སྐུ་ངོ་རེད། བདག་ཚོ་བྲན་གཡོག་གིས་
སྐུ་ངོའི་ཅི་གསུང་བཀའ་བསྒྲུབ་ཞུ་རྒྱུ་ལས་གཞན་བྱེད་རྒྱུ་ཅི་ཡོད།: ཨ་ཇོ་
དེ་ལས་བདག་ཚོ་ཐོན་གྲ་སྒྲིག་དོ་”ཞེས་བཤད་པར་ཟླ་ཕུན་གྱི་སེམས་པར་
དེ་ཡང་ལྷག་པས་བཤད་པ་བདེན་ནོ་སྙམ་སྟེ་ལྷག་པའི་གདོང་ལ་བལྟས་ཏེ་
“འགྲོ་”ཞེས་བཤད་པ་དང་ཁོ་གཉིས་ཕྱིར་སོང་། ཟླ་ཕུན་གྱིས་བདལ་གླ་
ཁལ་རྒྱབ་བཅོ་ལྔ་བླངས་ཤིང་། རས་ཀྱི་ཕྱུ་པ་དང་། སྟོད་ཐུང་གོས་
ཐུང་། ཇ་བག་ཆུང་ལ་སོགས་སྒེར་གྱི་ཁལ་རྒྱབ་ལྔའི་ཚོང་ཟོག་ཉོས་ཏེ་
ལམ་སེང་ ལྷ་ ས་ནས་ཐོན། ཚོང་ཟོག་དེ་དག་ལམ་བར་དུ་རིམ་པས་་་
བཙོང་སྟེ་ཁང་དམར་དུ་འབྱོར་སྐབས་ལྷག་འཕྲོ་ཕྲན་བུ་ལས་མེད། ཟླ་
345



ཕུན་གྱིས་ཁང་དམར་ནས་མི་གཅིག་གླས་ཏེ་དྲེལ་ལྔ་གངས་རོ་གཞིས་ལྷག་
ཏུ་སྐྱེལ་དུ་བཏང༌། བོད་ཐང་འགྲིམས་སྐབས་རྒྱུན་གཏན་དང་མི་འདྲ་
བར་ལམ་བར་དུ་དྲེལ་པ་དང༌། བོང་བུ་བ་ཙམ་མ་གཏོགས་ཚོང་པ་རྟ་
བཞོན་ཏེ་འགྲུལ་བཞུད་བྱེད་མཁན་ཧ་ལམ་མཐོང་རྒྱུ་མེད་པར་གྱུར། ཟླ་
ཕུན་དང་ལྷག་པ་གཉིས་པོ་ཕག་རིར་འབྱོར་ནས་ཉིན་ཤས་སྡོད་རིང་སྒེར་
གྱི་ཚོང་པ་ཚོས་སྟབས་བདེའི་ཁྱད་ཀྱིས་བོད་ཐང་དང་། ཕག་རི་ནས་
ཤར་གསིང་མའི་བར་དུ་རླངས་འཁོར་ནང་འགྲོ་ཡི་ཡོད་པ་མཐོང༌། ཁོ་
གཉིས་ཕག་རི་ནས་བཞོན་གླ་འགའ་ཤས་བྱུང་བ་དེ་ཚོ་དང་མཉམ་དུ་ཀ་
སྦུག་ལ་ཐོན། རས་
ཀ་སྦུག་ཏུ་གྱོན་ཆས་འཚེམས་པའི་རིགས་དེ་སྔོན་ཡོད་པའི་ཐོག་ཏུ་
ད་དུང་རྒྱུ་ཆ་ཐེར་རྫུས་དང༌། ལྔ་ཙེ་རྟགས་ཅན་གྱིས་འཚེམས་པའི་གྲྭ་
པའི་ཤམ་མཇུག་དང༌། གྲ་ཕྱུར། ནས་ཀྱི་བྱ་གཡབ། ཤམ་བུ་སོགས་
འབོར་ཆེན་ཐོན་ཡོད་ཅིང་། ཀ་སྦུག་གཏན་སྡོད་བོད་རིགས་ཁག་ཅིག་
གིས་སྤུ་མ་ནག་པོ་དང༌། རྒྱུ་ཀོའི་ལྷམ་ཡུ་རིང་། ། ཀོ་བའི་སྐེད་འདོགས་
སྦ་ཁུག་སོགས་འཕོན་ཆེ་འཚེམ་གྱི་ཡོད། རྒྱུན་འགྲོའི་ཅ་ལག་ཙག་ཙིག་
ཁག་གཅིག་འགྲོ་རྒྱུགས་སྔར་ལས་ཆེ་བ་ཕྱིན་ཏེ་དེ་སྔ་ཉུང་ཉུང་ལས་མི་
དགོས་པ་དེ་ཚོ་ད་ཆ་དོ་པོ་རྒྱག་གི་འདུག རྭ་ཡང་ནི་ཧིན་སྒོར་སྒྲུབ་བྱེད་
གཙོ་བོ་ཡིན་པས་བོད་ཀྱི་ཚོང་པ་ཚོས་བོད་ནས་རྡ་ཡང་མང་པོ་དབོར་ཡོང་
གི་ཡོད། ཀ་སྦུག་ཁུལ་དུ་ཚོང་པ་དང༌། དྲས་འཚེམས་ལག་ཤེས་པ་ཚོ་
ཉི་ ཤུ་དགུའི་ཁྱི་ལྟར་བྲེལ་ཟིང་གི་ངང་དུ་གནས་ཤིང་། དབོར་འདྲེན་
བྱེད་མཁན་དྲེལ་པ་དང༌། རྒྱབ་ཁུར་ གླ་པ་ཡང་དངུལ་ལེན་པའི་གོ་་་
སྐབས་བཟང་པོ་ཞིག་ ཤར་ཏེ་ཕར་རྒྱུག་ཚུར་རྒྱུག་གིས་བྲེལ་བྲེལ་འཚུབ་
འཚུབ་བྱེད་ཀྱིན་ཡོད་པས་ཟླ་ཕུན་དང་ལྷག་པ་ཡང་ཀ་སྦུག་ནས་ཕག་རི་
དང༌། སྒང་ཐོག་ནས་ཤར་གསིང་མའི་བར་ཁལ་དྲེལ་དེད་དེ་ཉིན་གཅིག་
346



མ་བསྡད་པར་བདལ་གླའི་ལས་ལ་བྲེལ་ནས་ཡུད་ཙམ་ལ་ཟླ་བ་གཉིས་ཙམ་
གྱི་དུས་ཚོད་འདས་ཟིན། དེའི་དུས་སུ་བཀྲ་ཤིས་པའི་གཏམ་བཟང་ཞིག་
མ་ལ་ཡའི་དྲི་བཟང་རླུང་གིས་འདེད་པ་བཞིན་ས་མཚམས་ཀྱི་ཡུལ་ལུང་
ཁག་ལ་ གྲགས། ཀྲུང་ཧིན་རྒྱལ་ཁབ་གཉིས་པོའི་ཚོང་འབྲེལ་རྒྱ་ཆེར་་
བཏང་སྟེ་ཚོང་ལས་འཁྲུག་པོ་ཡོང་ཆེད་ཕན་ཚུན་དངོས་ཟོག་བཀག་སྡོམ་
མེད་པའི་གྲོས་དོན་བཞག་པ་རེད་ཅེས་པའི་གཏམ་བཟང་ཟླ་ཕུན་དང་ལྷག་
པའི་རྣ་བར་ཐོས་ཏེ་ཁོ་གཉིས་ཀྱི་མཐོང་ཚུལ་ལ་བོད་ནས་རྒྱ་གར་ཕྱོགས་སུ་
རྡ་ཡང་སྟོང་སྒམ་མང་པོ་དབོར་བ་དང་། རྒྱ་གར་ནས་ རྒྱུན་གཏན་་་
བཀག་སྡོམ་བྱེད་པའི་དངོས་ཟོག་འབྲས་ གྲོ་ཞིབ་དང༌། འཁོར་རིགས།
ལྕགས་ཆས་ སོགས་དོ་པོ་བརྒྱ་ཕྲག་མང་པོ་བོད་དུ་གཏོང་བ་བཅས་ཕན་
ཚུན་ས་མཚམས་ཀྱི་འགག་སྒོ་ཁག་གིས་འགྲུལ་མི་ལ་ཞིབ་བཤེར་བྱེད་པ་
ཙམ་ལས་དངོས་ཟོག་ལ་ཞིབ་བཤེར་དེ་ཙམ་བྱེད་ཀྱི་མེད། ཟླ་ཕུན་དང་
ལྷག་པ་གཉིས་དེའི་རྒྱུད་ཀྱི་ཚོང་པ་དང་། གནས་ཚང་། བདལ་ གླ་
གཏོང་མཁན་བཅས་རྒྱུས་མངའ་ཆེན་པོ་ཡོད་པས་ཁོ་ཚོས་དྲེལ་པ་གཉིས་
པོར་ཡིད་རྟོན་ཆ་འཇོག་ཡག་པོ་བྱེད་ཀྱི་ཡོད་སྟབས་ཁོ་གཉིས་ཀྱིས་མར་
བདལ་རྩྭ་ཡང་དང་། ཡར་བདལ་ཆུ་ཚོད་དོ་པོ་སོགས་རྩ་ཆེའི་དངོས་
ཟོག་དབོར་འདྲེན་བྱས་ཏེ་བདལ་གླ་ཡང་དྲེལ་པ་གཞན་ལས་ལྷག་པ་བྱུང་།
ཞོར་དུ་སྒེར་ཚོང་ཡང་ཡག་པོ་བྱུང་སྟེ་སྒེར་དངུལ་གསོག་འཇོག་མང་ཙམ་
བྱེད་ཐུབ་པ་བྱུང༌། འོན་ཀྱང་ཟླ་ཕུན་གྱི་སེམས་སུ་ གངས་རོར་གནས་
པའི་ཨ་མ་དང་། གཅུང་མོ་ཕན་ཐོགས་གཉིས་པོ་ཨ་ཞང་ལགས་དགོངས་
པ་རྫོགས་ཏེ་དཀའ་ངལ་ཆེན་པོ་བྱུང་ཡོད་རེད་སྙམ་ནས་མི་གཞན་ལ་གླ་
སྤྲད་ དེ་ ཡི་ གེ་ རེ་ གཉིས་ བཏང༌ ཡང་ ཡིག་ ལན་ གཅིག་ ཀྱང་ མ་ འབྱོར།
སྐབས་རེ་མཚན་མོ་རྨི་ལམ་དུ་ཡང་སྐྱེས་ མའི་ ཞལ་ རས་ ཡང་ ཡང་རྨིས།
ཡིན་ཡང་ཉིན་མོ་ངལ་དུབ་ཀྱི་མནར་ཏེ་ཕ་ཡུལ་དང་ཕ་མ་དྲན་པའི་སེམས་
347



དེ་རེ་ཞིག་འཐོར་བ་ལྟ་བུར་གྱུར། ། ད་ནི: ། ་་་་་
ཀྱང་ཁོ་རྒྱལ་ རབས་ ཀྱི
ཀྱི 21:|:
བཅུ་གཉིས་པ། ཕ་ཡུལ་དུ་ལོག་ནས་ཆུ་འཁོར་གཉེར་པ་བྱས་པ།
ཁོའོ་ '' ལ་གྱི་
དུས་ཀྱི་འགྱུར་བ་ནི་མིའི་སེམས་པས་སྔོན་དཔག་བྱེད་དཀའ་བ་ཞིག་
རེད། ད་ནི་གྲོ་མོ་ཁུལ་དང་། ཕག་རི་ཁུལ་དུ་མི་ཚང་རེ་གཉིས་མ་རྩ་
བསྡུ་རུབ་བྱས་ཏེ་རྒྱ་གར་ནས་དབྱིན་ཇིའི་དོ་འདྲེན་རླངས་འཁོར་ཉོས་ཏེ་
འཕྲུལ་འཁོར་ལྷ་ལག་ཆེ་བ་རྣམས་མི་གྲངས་དྲུག་བདུན་གྱིས་ཕྲག་ཤིང་ཐོག་
དབོར་གླ་བརྒྱབ་པ་དང༌། དེ་མིན་ཆུང་བ་རྣམས་ སེམས་ ཅན་གྱི་སྒལ་
པར་དབོར། ཤར་གསིང་མར་རླངས་འཁོར་ལྷ་ལག་བསྒྲིགས་ཏེ་ཚོང་
ཟོག་དོ་པོ་རླངས་འཁོར་ཐོག་ཕག་རི་བརྒྱུད་ལྷ་སར་དབོར་འདྲེན་བྱས་པས་
སེམས་ཅན་བདལ་གླུ་གླས་ཏེ་དངོས་ཟོག་དབོར་འདྲེན་བྱེད་མཁན་རིམ་
བཞིན་ཇེ་ཉུང་དུ་གྱུར། དེ་བཞིན་ལྷ་ས་དང་། གཙང་ཁུལ་གྱི་ཚོང་པ་
ཚོས་གཅིག་ལ་གཅིག་འགྲན་གྱིས་སྒེར་གྱི་རླངས་འཁོར་རུ་ཁག་བཙུགས་པ་
དང་། ལྷ་སའི་སྐུ་དྲག་རེ་ཟུང་གིས་ཀྱང་སྒེར་གྱི་རླངས་འཁོར་རུ་ཁག་
བཙུགས་བཞིན་ཡོད། བོད་ཐང་གི་ཁལ་མའི་དབོར་འདྲེན་གྱི་བྱ་བ་དེ་
རིམ་བཞིན་ལྟག་ཆུ་ཆད་པའི་རྫིང་བུ་ལྟར་ཇེ་ཉུང་ཇེ་ཉུང་དུ་སོང་ཞིང་།
དྲེལ་པ་དང༌། བོང་བུ་བ་ཚོ་རྒྱ་ཐང་མ་འགྲིམས་ཀ་མེད་བྱུང༌། རྒྱུ་ཐང་
ཁུལ་གྱི་གནམ་གཤིས་ཚ་བ་ཆེ་ལ་རི་ལམ་གཟར་བས་སེམས་ཅན་འཆི་རྨས་
ཆེ། འོན་ཀྱང་དྲེལ་པ་ཚོ་སྦུག་དོག་པོ་དེ་འདྲ་ཞིག་ནང་བཙིར་ཏེ་མི་སྡོད་
རང་སྡོད་འཁེལ། སྐུ་ངོ་མཆོག་ནས་དུས་ཀྱི་འཕེལ་ཕྱོགས་ལ་གཟིགས་ཏེ་
རྒྱ་གར་ཕྱོགས་སུ་རླངས་འཁོར་ཉོ་མཁན་མངགས་གཏོང་གནང་ནས་་་
རླངས་འཁོར་ལྷུ་ལག་ཤར་གསིང་མར་འབྱོར་ཏེ་ལྷུ་སྒྲིག་བྱེད་བཞིན་ཡོད།
348



དེའི་བར་གཟིམ་ཤག་གི་དྲེལ་པ་ཟླ་ཕུན་དང་ལྷག་ པར་ སྒང་ཐོག་ནས་
དབོར་འདྲེན་བྱེད་བཅུག་རླངས་འཁོར་ལྷུ་སྒྲིག་ཟིན་ཏེ་ཚོང་ཟོག་དོ་
རྫོང་བརྒྱབ་ནས་ལྷ་སའི་ཕྱོགས་སུ་ཐོན། དེ་ནས་ཟླ་ཕུན་དང་ལྷག་པར་
གཟིམ་ཤག་གི་ཡི་གེ་ཞིག་འབྱོར་བའི་ནང་དོན་ཁོ་གཉིས་འཕྲལ་དུ་ལྷ་སར་
ཡོང་དགོས་པའི་བཀའ་བཀོད་ཡོད། ྋ ཟླ་ཕུན་གྱི་སེམས་སུ་ད་རེས་ལྷ་སར་
འགྲོ་རྒྱུ་དེ་བྱ་བ་བཟང་པོ་ ཞིག་ གཏན་ནས་མ་རེད་སྙམ་པའི་བསམ་བློ་
འཁོར་བ་དང་། དེ་དང་ཆབས་ཅིག་ཕར་ལམ་གངས་རོར་ཨ་མ་འཕྲད་
རྒྱུའི་གོ་སྐབས་ཤིག་ཐོབ་རྒྱུ་རེད་སྙམ་སྟེ་དགའ་སྐྱོ་གཉིས་ལྡན་གྱི་བསམ་བློ་
འཁོར་བཞིན་དུ་རིང་བདལ་ཞིག་བླངས་ནས་ལྷ་སར་ཕྱོགས་ཏེ་ཐོན་ཡོང་།
གངས་རོར་ཁྱིམ་དུ་སླེབས་དུས་ཨ་མ་དང་གཅུང་མོ་འཕྲད། ཆོས་དར།
ཡང་ཁྱིམ་དུ་བསྡད་འདུག་པས་ནང་མི་ལྷན་འཛོམས་བྱུང༌། ད་ནི་ཨ་མ་
ན་རྒས་ཏེ་མིག་ཀྱང་གསལ་པོ་མི་མཐོང་། གཅུང་མོ་ཡང་སྔར་དང་མི་
འདྲ་བར་རྒས་ཉམས་སླེབས་འདུག བདག་གིས་ཕ་མ་སྤུན་མཆེད་བྲལ་
ཏེ་སེམས་ཅན་རྗེས་སུ་ཡུལ་ལུང་འགྲིམས་པའི་འཚོ་བ་དེ་མཚམས་བཞག་སྟེ་
དྲིན་ཅན་ཕ་མའི་བཀའ་དྲིན་གསབ་ཕྱིར་འཁྲིས་སུ་བསྡད་ནས་ཞབས་ཕྱི་ཞུ་
བའི་དུས་ལ་སླེབས་འདུག་སྙམ་པ་བྱུང་ནས་མཚན་མོ་ཨ་མའི་མལ་སའི་
མདུན་དུ་ཕྱིན་ནས་རང་གི་བསམ་ཚུལ་དེ་དག་ལྷུག་པོར་གླེང༌། ཨ་མས་
མིག་ཆུ་འཕྱིས་བཞིན་དུ་ཨ་ཞང་ལགས་དགོངས་པ་རྫོགས་པའི་རྗེས་སུ་ཁྱིམ་
ཚང་གི་གནས་ཚུལ་རྣམས་བུ་ལ་བཤད། མ་བུ་གཉིས་གཅིག་ཡིད་གཅིག་
ལ་འཕྲེངས་པའི་ངང་དུ་མཚན་མོ་དེ་འདས། ཟླ་ཕུན་དང་ལྷག་པ་ཁོ་
གཉིས་གངས་རོར་ཉིན་གཉིས་ལས་བསྡད་མ་ནུས་པར་ལམ་སེང་ལྷ་སར་
ཐོན། ི་གཟིམ་ཤག་ལ་འབྱོར་བའི་ཉིན་གཉིས་པའི་སྔ་དྲོར་སྐུ་ངོ་མཆོག་
ནིས་གཡོག་པོ་ཞིག་བཏང་སྟེ་དྲེལ་པ་གཉིས་པོ་སྐུ་ངོའི་དྲུང་དུ་བོས། སྐུ་
ངོས་“ཁྱོད་གཉིས་ལྷ་སར་འབྱོར་བ་ཡག་པོ་བྱུང༌། ཉིན་ཤས་གོང་ང་ཚོའི་
349



ཁལ་དྲེལ་བཅོ་ལྔ་དེ་སྒ་སྟན་རང་འགྲིག་ཁམས་པ་ཚོང་དཔོན་ཞིག་ལ་
བཙོང་རྒྱུ་བྱས་པ་ཡིན། ད་ཁྱོད་གཉིས་དྲེལ་པའི་ལས་ཀ་མེད་པས་ཉིན་
ཤས་ལྷ་སར་བསྡད་དེ་ཕར་ལམ་གཟིམ་ཤག་གི་རླངས་འཁོར་བསྡད་ནས་
གངས་རོར་ལོག་སྟེ་གཞིས་ སྡོད་ཀྱི་ལས་ བགོས་གང་བྱས་པ་དེ་བསྒྲུབ་་་
དགོས་”ཞེས་གསུངས། ཟླ་ཕུན་དང་ལྷག་པ་གཉིས་ཧང་སངས་ཏེ་སྐུ་
ངོའི་བཞིན་རས་ལ་མིག་ཅེ་རེར་བལྟས་ནས་སྡོད་པ་དང་སྐུ་ངོ་མཆོག་གིས་
མུ་མཐུད་དེ་“ད་རེས་ཀྱི་ཕོགས་ཐོབ་དང་། དེའི་ཐོག་ཆང་རིན་བརྒྱབ་སྟེ་
དངུལ་སྲང་ཆིག་སྟོང་རེ་ཁྱོད་གཉིས་ལ་སྤྲོད་རྒྱུ་ཡིན་པས་དེ་གཟིམ་ཤག་གི་
གཉེར་པའི་ས་ནས་ལེན་ཤོག་”ཅེས་གསུངས་པ་དང་གཟིམ་སྦུག་ཏུ་ཕེབས།
དྲེལ་པ་གཉིས་པོ་ཕན་ཚུན་མིག་ལྟ་རེས་བྱས་ཏེ་ཡར་ལངས་ནས་ཕྱིར་ཐོན།
སྡོད་ཁང་དུ་སླེབས་པ་དང་ཟླ་ཕུན་གྱིས་དབུགས་རིང་ཞིག་བཏང་སྟེ་“ད་
བདག་ཚོའི་མི་ཚེའི་བགྲོད་ལམ་གྱི་དུམ་བུ་གཅིག་རྫོགས་སོང་། ད་ཕྱིན་
ཆད་ག་འདྲ་ཞིག་ཆགས་གྲབས་ཡོད་ན་དཀོན་མཆོག་གིས་མཁྱེན་”ཞེས་
ཡིད་ཐང་ཆད་པའི་སྐད་ཆ་དུམ་བུ་དེ་བཤད་པར་ལྷག་པས་“ ཨ་ཇོ་བསམ་
བློ་མང་པོ་གཏོང་རྒྱུ་ཅི་ཡོད། བདག་ཚོ་བྲན་གཡོག་ནི་དཔོན་པོའི་ལག་
འོག་ཏུ་སྡོད་རྒྱུ་རེད། དཔོན་པོས་ཤར་ལ་མཛུབ་མོ་སྟོན་ན་ཤར་ལ་འགྲོ་
རྒྱུ་ལས་ནུབ་ལ་འགྲོ་རྒྱུའི་རང་དབང་བདག་ཚོར་མེད། དེ་ལས་ད་རེས་
ཉིན་ཤས་སྡོད་རིང་མཆོད་མཇལ་ཡག་པོ་ཞིག་ཞུས། མཁོ་བྱེད་ཅ་ལག་
ཕྲན་བུ་ཉོས། ཕྱིན་ཆད་ལྷ་སར་སླེབས་ཁག་པོ་རེད་”ཅེས་བཤད་པར་ཟླ་
ཕུན་བློ་མོས་བྱུང་སྟེ་ལྷག་པར་བལྟས་ནས་“དེ་རང་རེད་”ཅེས་ཤོད་པ་དང་
ཡར་ལངས་ཏེ་རྟ་རའི་ཕྱོགས་སུ་བསྐྱོད་དེ་སེམས་ཅན་ལ་གཟན་པ་བརྒྱབ།
སེམས་ཅན་དེ་ཚོ་མཐོང་དུས་ཟླ་ཕུན་གྱི་སེམས་སུ་ཤོད་མི་ཤེས་པའི་སྐྱོ་སྣང་
ཞིག་སྐྱེས། ཨ་ཙི། ཁ་ནས་སྨྲ་བ་བརྗོད་མི་ཤེས་པའི་དུད་འགྲོ་དེ་ཚོ་
བདག་པོ་ག་འདྲ་ཞིག་གི་ལག་ཏུ་ཐེབས་མིན་ཤོད་དཀའ། གལ་ཏེ་བདག་
350



པོ་ གདུག་རྩུབ་ ཅན་ ཞིག་ གི་ ལག་ ཏུ་ ཐེབས་ ན་ དཔེ་ བསགས་ ཀྱི་ རེད།
དཀོན་མཆོག་མཁྱེན། སེམས་ཅན་དེ་དག་བྱམས་སེམས་ཅན་གྱི་བདག་
པོ་ཞིག་གི་ལག་ཏུ་ཐེབས་པ་ཤོག་ཅེས་སྨོན་ལམ་ཚིག་དེ་འདྲ་ཞིག་རང་
དབང་མེད་པར་ངག་ལས་ཐལ། ཟླ་ཕུན་གྱིས་སེམས་ཅན་རེ་རེ་བཞིན་
སྒལ་པ་འཕུར། ཆག་དུས་རྒྱུན་ལས་མང་ཙམ་སྟེར། འདུ་ཤེས་བླུན་
པའི་སེམས་ཅན་དེ་ཚོའི་ཁ་ལ་ཆག་བྱུང་བ་དང་ཧྲབ་སྒྲ་བརྒྱབ་སྟེ་ཟ་རྒྱུ་ལས་
རང་དང་ལོ་མང་གཤིབས་པའི་བདག་པོ་དང་ཁ་བྲལ་ཏེ་བདག་པོ་གཞན་
ཞིག་གི་ལག་འོག་ཏུ་སྡོད་རྒྱུ་ཡིན་པ་ག་ལ་ཤེས། ཟླ་ཕུན་དལ་བུས་རྟ་ར་
དང་བྲལ་ཏེ་སྡོད་ཁང་དུ་བསྐྱོད། །
1:| སང་ཞོགས་འོད་ཟེར་ལགས་ཀྱིས་དྲེལ་པ་གཉིས་པོ་ཁོང་གི་སྡོད་ཤག་
ཏུ་བོས་ཏེ་“ཁྱོད་གཉིས་ཉིན་ཤས་ལྷ་སར་བསྡད་དེ་མཁོ་བྱེད་རྣམས་ཉོས།
དངུལ་མ་འདང་ན་ང་ལ་ཤོད་ཤོག འདིར་སྟོང་མིན་ཙམ་ཡོད་པས་དེ་
ངའི་སེམས་པ་མཚོན་བྱེད་ཡིན་”ཞེས་གསུངས་ཏེ་ཟླ་ཕུན་ལ་དངུལ་སྲང་
བརྒྱ་དང༌། ལྷག་པར་དངུལ་སྲང་ལྔ་བཅུ་སྟེར། ཁོ་གཉིས་ཡར་ལངས་
ཏེ་“ཐུགས་རྗེ་ཆེ་”ཞུས་ནས་དངུལ་ཚུར་བླངས་པ་དང་འོད་ཟེར་ལགས་
ཀྱིས་“ཨ་ལད་སྡོད་དང་”ཞེས་གསུངས། ཁོ་གཉིས་གདན་ཐོག་ཏུ་འཁོད་
པ་དང་ཁོང་གིས་“ད་ཕྱིན་ཆད་ང་ཚོ་ཐུག་ཁག་པོ་རེད། ཁྱོད་གཉིས་
གངས་རོར་ལོག ང་ཡང་རྒྱ་གར་ལ་འགྲོ་རྒྱུའི་བསམ་བློ་གཏོང་གི་ཡོད།
ཟླ་ཕུན་རང་ཕར་ལོག་ནས་ཨ་མར་ཞབས་ཕྱི་ཡག་པོ་ཞུས། རང་ལ་ཆུང་
མ་ཞིག་བླངས་ཏེ་ཁྱིམ་གཞི་ཡག་པོ་ཞིག་བཙུགས་དགོས་”ཞེས་ཁ་ཏེ་བསླབ་
བྱའི་ཚུལ་དུ་བཀའ་མོལ་དེ་འདྲ་གསུངས་པ་དང་ཟླ་ཕུན་ནི་མགྲིན་པ་་་
བརྣངས། མིག་ལ་མཆི་ཞག་འཁོར་ཁ་ནས་སྐད་ཆ་ཚིག་གཅིག་མ་ཐོན་
པར་སྒྱུར་རེར་བསྡད། ལྷག་པས་ལམ་སེང་ཡར་ལངས་ཏེ་འོད་ཟེར།
ལགས་ལ་ཕྱག་འབུལ་ཞུས། ཁ་མར་སློག་སྟེ་ཐོན་པ་དང་ཟླ་ཕུན་ནི་མགོ
351



ཐོན། །
བོ་ཡར་བཏེགས་ཏེ་འོད་ཟེར་ལགས་ཀྱི་བཞིན་རས་ལ་བལྟ་བའི་སྤོབས་པ་
ཙམ་ཡང་མེད་པར་སྒུར་རེར་ལྷག་པའི་རྗེས་སུ་འབྲངས་ཏེ་སྒོ་ནས་ཕྱིར་
ཚེ།། སྤྱི་ལོ་1 /71:|: :
ལྷ་སར་ཉིན་ཤས་སྡོད་རིང་། ༣ སྔ་དྲོ་མཆོད་མཇལ་ཞུས། ། དགོང་
དྲོ་ལྷ་སའི་ཁྲོམ་ར་བསྐོར། དངོས་འབྲེལ་ལྷ་སར་འགྱུར་ལྡོག་ཆེན་པོ་ཕྱིན་
ཡོད་པ་རེད། ཁྲོམ་གཞུང་ཐོག་ཚོང་ཟོག་སྔར་ལས་མང་བ་དང༌། སྣེ་
འཛོམས་པ་དེ་སྔ་མཐོང་མྱོང་མེད་པའི་ཤང་ཀང་ནས་ཐོན་པའི་ཀོག་མན་
དང༌། གླིང་ གི་རིགས། དབྱིན་ ཇི་ ནས་ ཐོན་ པའི་ སྦག་ སྦག་ དང་།
རྐང་འཁོར། ཐེར་མ། འཇར་མན་ནས་ཐོན་པའི་ ལྕགས་ཆས་ཀྱི་
རིགས་སོགས་གང་ལྟར་ལག་པར་དངུལ་ཡོད་ན་ཉོ་རྒྱུ་མེད་པའི་རྩ་ལག་མི་
འདུག་སྙམ་པའི་ཚོར་སྣང་བྱུང་། ཁོ་གཉིས་ཀྱིས་མཁོ་བྱེད་ཅ་ལག་ཡོངས་
རྫོགས་ཉོས་ཏེ་སྡོད་ཁང་དུ་དབོར་ནས་ཐོན་རྒྱུ་སྒུག་བསྡད། དེ་ལ
ཉིན་ཞིག་ཕྱི་དྲོ་ཟླ་ཕུན་སྡོད་ཁང་ནས་ཐོན་ཏེ་ཆེད་མངགས་ཨ་ཅག་
ལྷ་མཛེས་ལགས་སར་ཐོན་མཇལ་ཞུ་བར་ཕྱིན། སྒོ་འཛུལ་བ་དང་ཨ་ཅག་
ལྷ་མཛེས་ལགས་ཀྱིས་འཛུམ་དམུལ་དམུལ་ངང་ནང་དུ་བསུས། » ཟླ་ཕུན་
ལ་ཆང་མཉེས་དག་བཀྱག་སྟེ་* ཨ་ཇོ་ཟླ་ཕུན་ལགས། ད་ལྷ་སའི་ནང་སྒེར་
གྱི་རླངས་འཁོར་བཙུགས་ནས་ཚོང་ཟོག་དབོར་འདྲེན་ མང་པོ་བྱེད་ཀྱི་་
འདུག ཁྱེད་ཚོ་དྲེལ་པའི་ཕྱག་ལས་འདི་ཕྱིན་ཆད་ཁག་པོ་ཡོང་བ་འདུག་
གཱ”ཞེས་བཤད་པར་ཟླ་ཕུན་གྱིས་“གཟིམ་ཤག་གིས་དྲེལ་ཡོད་ཚད་སྒ་སྟན་
སྦྲུགས་ཅིག་ཕྱི་ལ་འཚོང་རྒྱུའི་བཀའ་གནང་བྱུང༌། བདག་གངས་རོར་
ལོག་རྒྱུ་གཏན་འཁེལ་སོང་། - ཕྱིན་ཆད་བདག་ཚོ་སྔར་ལྟར་མཇལ་རྒྱུ་ཁག་
པོ་རེད། ཨ་ ཅག་ཁྱེད་བདག་མ་བུ་གཉིས་ལ་བཀའ་དྲིན་ཆེན་པོ་ཡིན་
པས་ཁྱེད་བྱ་བ་ལམ་འགྲོ་ཡོང་བའི་སྨོན་ལམ་བརྒྱབ་ཆོག་” ཅེས་བཤད།
ཨ་ཅག་ལྷ་མཛེས་ལགས་གཏམ་དེ་ཐོས་པ་དང་ཐོག་མར་ཧང་སངས་ཤིང་།
352



དེ་ནས་ལམ་སེང་འཛུམ་པའི་རྣམ་འགྱུར་ལ་བཅོས་ཏེ་“སེམས་པ་བཟང་
ཞིང༌། :|:ལས་ལ་བརྩོན་པའི་ཨ་ཇོ་ཁྱེད་འདྲ་ས་ཕྱོགས་གང་ལ་གནས་ཀྱང་
ལྟོ་གོས་སྣང་དག་ཡོད་མ་རེད། ད་ཕར་ལོག་སྟེ་ཨ་མ་ལགས་ཀྱི་སྐུ་མདུན་
དུ་བཞུགས་ནས་ཞབས་ཕྱི་ལོ་ཤས་ཞུ་རྒྱུ་བྱུང་ན་དེ་ཡང་དཀོན་མཆོག་གིས་
ཁྱེད་ལ་བསྟན་པའི་ལམ་ཞིག་ཡིན་པས་ཐུགས་ལ་མི་སྤྲོ་བ་ གནང་དགོས་
དོན་མེད་”ཅེས་བཤད་པར་ཟླ་ཕུན་མགོ་བོ་ལྕོག་ལྕོག་གིས་གཏམ་དེར་ཡིད་
མགུ་བའི་ཚུལ་བསྟན། དེ་ནས་ཨ་ཅག་ལྷ་མཛེས་ལགས་ཀྱིས་ཆང་ཡང་
ཡང་བཀྱག་སྟེ་ཟླ་ཕུན་ཡང་ཕྲན་བུ་བཟི་བར་གྱུར། ཟླ་ཕུན་གྱིས་ཨ་ཅག་
ལྷ་མཛེས་ལགས་ཀྱིས་ལག་པ་འཇུས་ཏེ་རང་གི་ཐོད་པར་སྦྱར་ནས་“གངས་
རོ་གཞིས་ཀའི་བྲན་གཡོག་བདག་ལྟ་བུ་ལྷ་ས་ལུང་པ་ཆེན་པོའི་ནང་འབྱོར་
དུས་མཐོང་ཆུང་མེད་པར་གང་ཅིའི་ཐད་ཐུགས་ཁུར་གནང་མཁན་ཨ་ཅག་
ཁྱེད་དང་ཨ་ཇོ་འོད་ཟེར་ལགས་གཉིས་ཡིན། བདག་མ་བུ་གཉིས་མ་ཤི་
བར་དུ་ཨ་ཅག་ཁྱེད་སྐྱིད་པོ་ཡོང་བའི་སྨོན་ལམ་རྒྱག་གི་ཡིན། ཨ་ཇོ་འོད་
ཟེར་ལགས་.... ཁོང༌... རྒྱ་གར་ལ་ཕེབས་རྒྱུའི་དགོངས་པ་འདུག་
..”ཨ་ཅག་ལྷ་མཛེས་ལགས་གཏམ་དེ་ཐོས་པ་དང་སེམས་པ་གྲང་ཤུར་
ཤུར་གྱུར་ཏེ་ཟླ་ཕུན་ལ་“ སུས་བཤད་བྱུང་”ཞེས་དྲིས་ཀྱང་ཟླ་ཕུན་ར་བཟི་
ནས་ སྨྲ་བ་ ལྡབ་ལྡིབ་ ཏུ་ གྱུར་ཏེ་ “ཁོང་ མི་ སེམས་ བཟང་ ཅན་ ཞིག་རེད།།
ཁོང་སྐྱིད་པོ་ཡོང་བར་བདག་ གིས་ སྨོན་ལམ་རྒྱག་གི་ཡིན”ཞེས་ བཤད།
ཨ་ཅག་ལྷ་མཛེས་ལགས་ཀྱིས་ཟླ་ཕུན་ག་ལེར་གདན་ཐོག་ཏུ་བསྙལ། མོ་
རང་གཅིག་པུར་བསམ་བློ་དྲུག་གསུམ་བཅོ་བརྒྱད་འཁོར་སྟེ་དེ་སྔོན་འོད་
ཟེར་ལགས་ཆང་ཁང་དུ་ཡང་ཡང་ཕེབས་ནས་མཆོད་ཆང་མཆོད་པ། བུ་
མོ་པད་འཛོམས་ཀྱིས་དགོད་འཚེར་འཚེར་ངང་ཁོང་ལ་མཆོད་ཆང་བཀྱག་
པའི་གནས་ཚུལ། པད་འཛོམས་ཀྱི་ཕ་སྔ་ས་ནས་གྲོངས་ཏེ་ད་བར་ལོ་ཉི་
ཤུ་རྩ་གྲངས་ལ་སླེབས་པའི་ནང་ཁྱིམ་ཚང་ནང་སྐྱེས་པ་ཕོ་མེད་པའི་ཕྱི་མིའི་
353



དབང་ཡོད་མྱོང་བའི་འདས་ཟིན་པའི་འཚོ་བ་དེ་དག་མིག་ལམ་དུ་རི་མོ་
བཞིན་འཁོར་ཏེ་མིག་ཆུ་རང་དབང་མེད་པར་ཤོར། ཡང་ཁོང་གིས་་
གཞོགས་སུ་ཉལ་ནས་ཡོད་པའི་ཟླ་ཕུན་གྱི་གདོང་པར་བལྟས་ཏེ་གལ་ཏེ་བུ་
མོ་པད་འཛོམས་ཀྱིས་མི་ཡག་པོ་འདིར་མཐོང་ཆུང་མ་བྱས་པར་མཉམ་དུ་
སྡོད་རོགས་བྱས་ན་ང་གཉིས་མ་སྨད་གཉིས་ཀྱི་ཕྱིའི་ལྟོ་གོས། ནང་སེམས་
པ་གང་ས་ནས་མི་ལ་སྨོན་མི་དགོས་པ་ཞིག་ཡོང་བ་འདུག་སྙམ། འོན་
ཀྱང་བུ་མོའི་བྱེད་སྟངས་ལ་བསམ་བློ་གཏོང་དུས་བུ་མོ་པད་འཛོམས་ནི་རྒྱ་
སྐད་སློབ་སྦྱོང་བྱེད་རྒྱུ་དང་། གཞོན་ནུ་ཁག་ཅིག་འཛོམས་འཛོམས་ཀྱིས་
གཞས་ཞབས་བྲོ་རྒྱག་རྒྱུ་ཁོ་ནར་གཡེང་ནས་སྡོད་པ་ལས་ཨ་མའི་སེམས་
ནང་གི་སྡུག་བསྔལ་བསམ་ཤེས་ཡེ་ནས་མི་ཐུབ་པའི་བུ་མོ་ཞིག་རེད་འདུག་
ད་ནི་ངའི་ཚེ་མཇུག་འདི་ག་འདྲ་ཞིག་བྱས་ཡོང་ངམ་སྙམ་སྟེ་ཡིད་བློང་བློང་
པོར་གནས་པའི་སྐབས་དེར་ཟླ་ཕུན་མལ་ཁྲིའི་སྟེང་ནས་གཉིད་ལབ་བརྒྱབ་
སྟེ“ ཨ་མ་………..ཨ…....”ཞེས་སྐད་བརྒྱབ་པས་ཨ་ཅག་ལྷ་མཛེས་ལགས་
ཕྱིར་འདང་གི་དྲ་བ་ལས་ གྲོལ་ ཏེ་ཟླ་ ཕུན་གྱི་ངོ་ལ་ཞིབ་པར་ལྟ་ བ་ཤོར།
རང་གི་མདུན་དུ་ཉལ་བའི་མི་དར་མ་དེའི་དཔྲལ་བའི་སྟེང་གི་གཉེར་རིས་
དང་དེའི་འོག་དཀྱུས་རིང་བའི་མིག་ཟུང༌། ཁ་སྟེང་གི་སྨ་ར། སྟོབས་
ཆེ་བའི་ལུས་གཟུགས། གང་ནས་བལྟས་ཀྱང་སྐྱིད་སྡུག་གང་ཡང་མྱོང་
ཐུབ་པའི་མི་དེ་འདྲ་ཞིག་ངའི་ཁྱིམ་ཚང་འདིའི་ནང་བྱུང་ན་ཅི་མ་རུང་སྙམ་
བཞིན་དུ་མིག་ནས་མཆི་མའི་རྡོག་པོ་སྲད་བུ་ཆད་པའི་མུ་ཏིག་ལྟར་ས་རུ་
ལྷུང་། ཟླ་ཕུན་གྱི་ངོ་གདོང་རབ་རིབ་ཏུ་གྱུར། དེའི་སྐབས་སུ་རང་གི་
མཇིང་པས་རང་གི་མགོ་བོ་འཁྱོག་པར་དཀའ་བ་ལྟ་བུ་བྱུང་སྟེ། མགོ་བོ་
ཟླ་ཕུན་བྲང་སྟེང་དུ་ལྷུང་ནས་རང་དབང་མེད་པར་ངུ་ཤོར། པད་་་་
འཛོམས་ཀྱི་ཕ་འདས་ནས་ལོ་ངོ་ཉི་ཤུ་རྩ་གྲངས་ནང་ཆང་འཐུང་ར་བཟི་བ་
ཚོས་ཨ་ཅག་ལྷ་མཛེས་ལ་བཙན་པོ་དབང་ཡོད་གཏོང་བར་ཡོང་ཡོད་ཀྱང་
354



ཁོང་གིས་སྡུག་བསྔལ་གྱི་མིག་ཆུ་ཁོག་པར་མིད་དེ་ངོ་གདོང་ནས་འཛུམ་
པའི་རྣམ་འགྱུར་ཁོ་ན་བསྟན་ནས་འདོད་སྲེད་ཅན་གྱི་སྐྱེ་བོ་ཚོའི་གདུག་
རྩུབ་ཀྱི་རྒྱ་ལས་ཐར་ཐབས་བྱས། འདས་ཟིན་པའི་མི་ཚེའི་ནང་ཨ་ཅག་
ལྷ་མཛེས་ལགས་ཀྱི་སེམས་སུ་ཁང་པའི་ཀ་བ་ལྟ་བུ་སྐྱེས་པ་ཕོ་གཅིག་ནང་ལ་
ཉར་འདོད་ཀྱི་བློ་ཡོད་ཀྱང་རང་ཉིད་ལས་དམན་པས་བསམ་དོན་དེ་ནི་ད་
བར་འགྲུབ་ཐུབ་མེད། ཟླ་ཕུན་གྱི་ཨ་མ་ལྷ་སར་འབྱོར་དུས་རང་གི་ཁོང་
དུ་ཡུན་རིང་སྦས་པའི་སྐད་ཆ་དེ་འདྲ་ཞིག་ཤོད་དགོས་སྙམ་རུང་ཁོང་ནི་
བྲེལ་བྲེལ་འཚུབ་འཚུབ་ངང་ལྷ་ས་ནས་ཐོན་དགོས་བྱུང་། རང་གི་བློ་ལ་
འཐད་པའི་སྐྱེས་པ་ཕོ་ཞིག་གི་བྲང་སྟེང་དུ་མགོ་བཞག་ནས་སེམས་ནང་གི་
སྡུག་བསྔལ་ཡོད་ཚད་ཕྱི་ལ་བཏོན་རྒྱུ་དེའང་ད་རེས་མ་བྱུང་ནི་ནམ་ཡང་
ཡོང་ཐབས་བྲལ་ སོང་སྙམ་པའི་ཀུན་སློང་གིས་ཚུལ་ལྡན་སྤྱོད་ པའི་ངོ་ཚ་
ལས་འདས་པའི་བྱ་བ་དེ་འདྲ་ཞིག་རང་དབང་དང་བྲལ་ཏེ་བྱེད་དགོས་
བྱུང་། ཟླ་ ཕུན་གཉིད་ཧོབ་སྟེ་སད་ནས་མིག་གདང་དུས་ཨ་ཅག་ ལྷ་
མཛེས་ལགས་ཀྱི་མགོ་བོ་རང་གི་བྲང་ཁར་སྦྱར་ནས་ངུ་བཞིན་ཡོད་པ་་་
མཐོང་སྟེ་ལུས་ལ་ཆུ་འཁོལ་མ་བཤོས་པ་ལྟ་བུའི་ཚ་ཤུར་རྒྱག་པ་དང་ཉལ་
ཁྲིའི་སྟེང་ནས་ཧོབ་ལངས་བརྒྱབ། ཕར་ལྟ་དུས་ཨ་ཅག་ལྷ་མཛེས་ལགས་
ངུས་ཏེ་མིག་སྐྲངས། མགོ་བོའི་སྐྲ་ཟིང༌། ངུ་ཤུགས་དེ་བས་ཆེ་རུ་ཕྱིན་
ཏེ་ཧ་ལམ་བརྒྱལ་མི་ཡོང་སྙམ་པ་འདུག་པས་ཟླ་ཕུན་གྱི་སེམས་སུ་ཁོང་གི་བུ་
མོ་པད་འཛོམས་ལགས་ལ་རྐྱེན་ངན་འཕྲད་པ་མིན་ནམ་སྙམ་སྟེ་“ཨ་ཅག་
ལྷ་མཛེས་ལགས། པད་འཛོམས་ལགས་ལ་ཆག་སྒོ་བྱུང་བ་མ་རེད་དམ་?
ཞེས་དྲིས་པར་ཨ་ཅག་ལྷ་མཛེས་ལགས་ཀྱིས་མགོ་བོ་གཡུག་གཡུག་བྱས་ཏེ་
མིན་པའི་རྣམ་འགྱུར་བསྟན། “འོ་ན་ཁྱེད་ལ་སྡུག་བསྔལ་ག་རེ་བྱུང་སོང་།
བདག་ལ་གསུང་དང་”ཞེས་བཤད་པས་ཁོང་གིས་ཟླ་ཕུན་གྱི་ངོ་གདོང་ལ་
བལྟས་ཏེ་མིག་ཆུ་གཏོང་བ་ལས་ཁ་ནས་གཏམ་ཚིག་གཅིག་མ་ཐོན། ཟླ་
355



ཕུན་ཡར་ལངས་ཏེ་ཁོག་ལྡིར་བཀྱིག་ནས་མ་ཅིག་ལྷ་མཛེས་ལགས་ལ་ཇ་
ཕོར་པ་གང་བླུགས་ཏེ་ཕོར་པ་ཁོང་ལ་སྤྲད་པ་དང་། ཁོང་གིས་ཕོར་པ་
དང་ཟླ་ཕུན་གྱི་ལག་པ་སྦྲགས་ཅིག་འཇུས་ཏེ་“ཨ་ཇོ་ཟླ་ཕུན་ལགས། ཁྱེད་
ལྷ་སར་ངའི་ནང་ལ་བཞུགས་རྒྱུ་བྱུང་ན་.....”ཞེས་བཤད་དེ་ཟླ་ཕུན་གྱི་
ངོ་ལ་མིག་ཅེ་རེར་བལྟས་ནས་ཁོའི་ལན་སྒུག་པ་ན་ཟླ་ཕུན་གྱི་མིག་མདུན་དུ་
ལོ་ན་རྒས་པའི་ ཨ་མ་དང་། ངལ་དུབ་ཀྱིས་མནར་བའི་གཅུང་མོ་ཕན་
ཐོགས་ཀྱི་ངོ་གདོང་འཁོར་ཏེ་མགོ་བོ་གཡུག་གཡུག་བྱས་ ཏེ་ ཨ་ཅག་ལྷ་ས་
མཛེས་ལགས་ཀྱི་ལག་པའི་ནང་ནས་རང་གི་ལག་པ་ཚུར་འཐེན། སྐྱར་དུ་
ཉལ་ཁྲིའི་ཟུར་དུ་བསྡད་དེ་ཁ་ཚིག་གཅིག་མ་གྲགས་པར་མགོ་བོ་སྒུར་རེ་
བསྡད། མི་ཚེ་ཕྱེད་ཀ་ལྷག་ཙམ་སེམས་དང་ལུས་ཀྱི་སྡུག་བསྔལ་ཤོད་
ཐབས་བྲལ་བ་མྱོང་ཟིན་པའི་བུད་མེད་ལྷ་མཛེས་ཀྱི་སེམས་དཀྱིལ་དུ་རང་
གིས་ད་གིན་བྱས་པའི་ལས་ཀ་དེ་ཚོ་ནི་ཕ་རོལ་པོའི་བློ་ལ་མ་བསྟུན་པར་རང་
གི་འདོད་པ་ཁོ་ན་བརྩོན་ལེན་བྱེད་པའི་བྱ་བ་ཐབས་སྡུག་ཅིག་རེད་སྙམ་པ་
བྱུང་སྟེ་བློ་འགྱོད་དང་སྦྲགས་སྐྱུར་དུ་བུད་མེད་ཀུན་ལ་ཡོད་པའི་མ་བྱམས་
སེམས་ ཅན་གྱི་ཀུན་སློང་དེ་ཉིད་ཡིད་ཀྱི་དཀྱིལ་དུ་ཞུགས་ནས་ རང་ གི་
མདུན་དུ་ཡོད་པའི་མི་དེ་རང་གི་ལུས་ནས་སྐྱེས་པའི་བུ་ཞིག་ཏུ་བརྩིས་ཏེ་
མིག་ཆུ་ཕར་ཕྱིས། བཞིན་ནས་འཛུམ་པའི་རྣམ་འགྱུར་སྟོན་ཏེ་“ཨ་ཇོ་ཟླ་
ཕུན་ལགས། ངས་ཁྱེད་ལ་ཐུགས་ཁག་པོ་བཟོས་སོང༌། ད་ལྟའི་གནས་
ཚུལ་དེ་དག་ཁྱེད་ཀྱིས་མ་བྱུང་བ་ལྟ་བུར་རྩི་རོགས་གནང་། ད་ཁྱེད་རང་
ཕར་ཕེབས་ནས་ ཨ་མ་ལགས་ལ་ཞབས་ཕྱི་ཡག་པོ་ཞུ་རོགས། ང་ཚོ་
དངོས་གནས་ཚེ་སྔོན་ལས་ངན་བསགས་པའི་འབྲས་བུས་སྐྱེས་དམན་གྱི་
ལུས་ལ་སྐྱེས་པ་ཤ་སྟག་རེད། སྐྱེས་དམན་ཚོའི་སེམས་ནང་གི་སྡུག་བསྔལ་
དེ་ཚོ་སྐྱེས་པ་ཕོ་ཚོས་ག་ལ་ཤེས་” ཞེས་བཤད་པ་དང་ཡར་ལངས་ནས་ཟླ་
ཕུན་ལ་ཆང་གང་བླུགས།	“ད་ཁྱེད་རང་ག་དུས་ཕེབས་རྩིས་ཡོད། མ་
356



ཕེབས་གོང་ངའི་ནང་ལ་ཡིན་ཅིག་གཅིག་ཕེབས་རོགས་གནང་། ངས་ཨ་
མ་ལགས་ལ་ལག་རྟགས་ཕྲན་བུ་བསྐུར་རྒྱུ་ཡོད་”ཅེས་བཤད། ཟླ་ཕུན་
མགོ་ཡར་བཀྱག་སྟེ་སྐྱར་དུ་ཨ་ཅག་ལྷ་མཛེས་ལགས་ཀྱི་ཞལ་རས་ལ་ལྟ་དུས་
ཁོང་ནི་རང་གི་སྐྱེས་མ་དང་འདྲ་བའི་ཚོར་སྣང་བཅོས་མིན་ཞིག་སྐྱེས་ཏེ་
“ ཨ་ཅག་ལྷ་མཛེས་ལགས། བདགེ་ཕར་ལོག་ནས་ཡུན་རིང་མ་སོང་བར་
ཨ་མ་དང་གཅུང་མོ་ཁྲིད་དེ་ལྷ་ སར་མཆོད་མཇལ་ཞུ་བར་ཡོང་གི་ཡིན།
དེ་དུས་བདག་ཚོ་མཇལ་ཡོང་”ཞེས་བཤད་པ་དང་ཅོག་ཙེའི་སྟེང་ནས་ཆང་
ཕོར་བླངས་ཏེ་ཞབས་དག་གཙང་མ་བརྒྱབ། ཡར་ལངས་ཏེ་སྒོ་ཕྱོགས་སུ་
ཐོན། ༼ཨ་ཅག་ལྷ་མཛེས་ལགས་ཀྱིས་སྒོའི་ཕྱི་ལ་སྐྱེལ་མ་བྱས། ཕྱི་ལ་ཉི་
མ་བཞུད་དེ་ས་རུབ་འགོ་ཚུགས་ཟིན། མི་ཚང་འགའ་ཤས་ཀྱི་སྒེའུ་ཁུང་
ནང་ནས་བཞུ་མར་གྱི་འོད་མདངས་འཕྲོ་བཞིན་ཡོད། ལམ་ངོས་འབར་
འབུར་གྱི་སྲང་ལམ་ནང་ལུས་སྟོབས་ཆེ་བའི་ཟླ་ཕུན་གྱི་གཟུགས་བརྙན་དེ་
རིམ་བཞིན་ཡལ་བར་གྱུར། ཆུ་ཁ་ ༡༡ པའི་
ཀ །གཟིམ་ཤོག་གི་རླངས་འཁོར་ནང་དངོས་ཟོག་སྡག་སྡུག་གང་བླུགས་
ནས་གཞུང་སྒོའི་ཕྱིར་བཞག་ཡོད། ཟླ་ཕུན་དང་ལྷག་པ་གཉིས་པོ་རླངས་
འཁོར་ནང་རང་གི་མཁོ་ཆས་བླུགས་ནས་དངོས་ཟོག་སྟེང་དུ་བསྡད་དེ་ལྷ་
ས་ནས་ཐོན། ཟླ་ཕུན་གྱི་ཡིད་ལ་ཨ་ཅག་ལྷ་མཛེས་ལགས་དང་ཨ་ཇོ་འོད་
ཟེར་ལགས་འཁོར་བཞིན་དུ་ཕ་ཡུལ་ཕྱོགས་སུ་ཐོན་ནོ། ། ༢ བློ་
ཀྱི ཁང་དམར་ནས་རླངས་འཁོར་ལས་བབས་ཏེ་བོང་བུ་གླས་ནས་་་
གངས་རོར་ཕྱིན།་ ཁྱིམ་དུ་འབྱོར་བ་དང་ལམ་སེང་གཞིས་སྡོད་སར་ཕྱིན་
ནས་ འབྱོར་ ཕྱག་ཕུལ། དེ་ནས་ཁྱིམ་དུ་ལོག་སྟེ་ ཨ་ མ་ དང་ གཅུང་ མོ།
ཆོས་དར་བཅས་ལ་དྲེལ་པའི་ལས་ཀ་མཇུག་འགྲིལ་ཏེ་ནང་དུ་ལོག་ཡོང་
བའི་གནས་ཚུལ་རྣམས་ཞིབ་པར་བཤད་པས་ཨ་མ་དང་གཅུང་མོ་ཧ་ཅང་
དགའ་པོ་བྱུང་ཡང་ཆོས་དར་ནི་ངོ་གདོང་ནས་དགོད་འཚེར་འཚེར་བྱེད་པ་
357



ལས་སེམས་ནང་སྐྱིད་པོ་རྩ་བ་ནས་མ་བྱུང་། ཟླ་ཕུན་གངས་རོར་ལོག་
རྗེས་གཞིས་སྡོད་ཀྱིས་ཁོ་ལ་ཆུ་འཁོར་གཉེར་པའི་ལས་ཀ་སྤྲད། ད་ཡང་
གྲོང་ཚོ་དང་ཁ་བྲལ་ཏེ་གྲོགས་མེད་ཁེར་རྐྱང་ཆུ་འཁོར་ནང་བསྡད་དེ་འཚོ་
བ་སྐྱེལ་རྒྱུའི་ལས་དབང་དེ་འདྲ་ཞིག་ཟླ་ཕུན་གྱི་ཕྲག་ཐོག་ཏུ་བབས་ཏེ་ཁོས་
དེ་ལ་ཡིད་མོས་ཆེར་མེད་ཀྱང་ཁྱིམ་ཚང་དུ་ཆོས་དར་གྱི་བྱེད་སྟངས་ལ་ལྟ་
དུས་ཆུ་འཁོར་དུ་སྡོད་དགོས་བྱུང་ཡང་ཡག་པོ་ཡོང་བ་འདུག་སྙམ་སྟེ་ཁོས་
ཆུ་ཡུར་ཡུར་བཤངས་རྒྱག་པ་དང་། ཆུ་རྡོའི་སོ་གཙབ་སྟེ་རྩོམ་པ་སྤུས་
དག་བཏགས་སྟབས་གྲོང་ཚོ་ཡོངས་ཀྱི་གྲོང་མི་ཚང་མས་བསྔགས་བརྗོད་
ཐོབ་པ་མ་ཟད། གཞིས་སྡོད་བློ་ལ་བབས་པོ་བྱུང་སྟེ་ཟླ་ཕུན་ལ་གླ་ཕོགས་
འཕར་སྣོན་སྤྲད། ཟླ་ཕུན་ཁྱིམ་དུ་ལོག་རིམ་བཞིན་ཆོས་དར་ངོ་ནག་ཁོ་
ན་བསྡུས་ཏེ་སྡོད་པ་དེ་མཐོང་དུས་ ཁོའི་སེམས་ སུ་ཕྱིན་ཆད་མི་ཚེ་སྐྱེལ་
སྟངས་ལ་བསམ་བློ་མ་བཏང་ཀ་མེད་བྱུང་སྟེ་རང་གི་གསོག་འཇོག་བྱས་
པའི་དངུལ་ཕྲན་བུ་དེས་གཞིས་ཀའི་ལུག་ཚང་འགྲམ་དེར་ ཁང་ཆུང་ཀ་
གཅིག་མ་ཞིག་བརྒྱབ། དེའི་ནང་ཨ་མ་ཚུར་བསུས་ཏེ་ཁོ་མ་བུ་གཉིས་
ཁྱིམ་གཅིག་ཏུ་སྡོད་པ་དང༌། གཅུང་མོ་ཕན་ཐོགས་ཆོས་དར་གྱི་རྣམ་
འགྱུར་ལ་མི་ལྟོས་པར་ཡང་ཡང་ཨ་མ་དང་ཨ་ཇོའི་འགྲམ་དུ་ཡོང་། །
གངས་རོ་གཞིས་ཀའི་རི་འདབས་ཀྱི་ཁུག་ཆ་དེར་ཆུ་འཁོར་གྱི་ཁང་
ཆུང་དཀར་པོ་དེ་གྲོང་ཚོ་དང་བྲལ་ཏེ་ཁེར་རྐྱང་དུ་གནས་ཡོད། ཆུ་ཡུར་
ནང་གི་དྭངས་ཤིང་གཙང་བའི་ཆུ་མོ་དེ་དབྱར་དགུན་སྟོན་དཔྱིད་དབྱེར་
མེད་བར་མི་ཆད་པར་གཙང་པོའི་ཕྱོགས་སུ་རྒྱུགས་ཏེ་མཐར་གཙང་པོར་
འདྲེས་ནས་ཐག་རིང་རྒྱ་མཚོའི་ནང་དུ་བཞུར། ཆུ་འཁོར་གཉེར་པ་ཟླ་
ཕུན་གྱི་མགོའི་སྐྲ་རྩེ་ནས་སྨད་ཀྱི་རྐང་མཐིལ་བར་རྩམ་ཕྱེ་དཀར་པོས་་་
བཏུམས་ཏེ་བསྡད་ཡོད། དབེན་ཞིང་ཞི་བའི་གངས་རོ་གྲོང་ཚོར་ཉི་མ་
སེར་ལྷག་ལྷག་འཕྲོས་པའི་སྔ་དྲོ་ཞིག་ཆུ་འཁོར་ཁང་ཆུང་གི་སྒོ་དམའ་པོ་
358



དེའི་ནང་ནས་ལུས་སྟོབས་ཆེ་བའི་ཆུ་འཁོར་གཉེར་པ་ཟླ་ཕུན་མགོ་བོ་སྒུར་
ཏེ་ཕྱིར་དོན་ཡོང་། ། ཁོས་དཔྲལ་ལག་བཀབ་སྟེ་ ཐག་རིང་གི་གྲོང་ཚོའི་
ཕྱོགས་སུ་བལྟས། རྒྱང་རིང་གི་ཞིང་ཁའི་མུ་ཁའི་འགྲམ་ནས་བརྔོས་ཟིན་
པའི་ནས་ཡོས་བོང་བུར་ཁལ་བཀལ་ཏེ་ཆུ་འཁོར་ཕྱོགས་སུ་ཡོང༌། གློ་
བུར་དུ་ནམ་མཁའ་སྔོན་པོའི་དཀྱིལ་ནས་བྱ་པིང་ཀྱུར་གྱིས་པི་ལིང་ལིང་
ཞེས་པའི་སྒྲ་རིང་པོ་ཞིག་གྲགས་པའི་རྗེས་སུ་གངས་རོ་གྲོང་ཚོ་དེ་སླར་ཡང་
ཤིན་ཏུ་དབེན་ཞིང་ཞི་བའི་རི་ཁྲོད་ལྟ་བུ་ཞིག་ལ་གྱུར་རོ། །
8 22 །
:
1:|:
1:
་་་་་
ཀ དབྱ :
།
་་།
་་་་་
359



ཀརྨ་རྡོ་རྗེ་ཚེ་རིང༌།
།
རྩོམ་སྒྲིག་འགན་འཁུར་པ། །ཚེ་རྒྱལ། |:ཀྱི་: 9 ཀྱི
#/E:##*# ;
༼ &
མདུན་ཤོག་མཛེས་རིས།
#f i#igit:
# #
པར་ཞུས་འགན་འཁུར་པ། ཚེ་རིང་མཚོ་རྨ་བྱ་ བ་ :༡ :
ཚུ{%AF
x/Z##g
གོ བྱ་
་ ་ ་ ་པ ༡༡ ལ་ ལ 1:|:ཀྱི # བློ། ང ན ་
ཡུ
ལ ་གpན་ ང་ ་བ པ དེ ལ 1:|: ཚོ
དང་།
འབ
འ་
1:|:
1
:
ངེལ་པའི་མི་ཚེ།
ལྷག་པ་དོན་གྲུབ་ཀྱིས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས། །
(པེ་ཅིན་ཧོ་པིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་64234411-6511)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ།
2006ལོའི་ཟླ་11པར་པར་གཞི་དང་པོ་བསྒྲིགས།
2000ལོའི་ཟླ་11པར་པེ་ཅིན་དུ་པར་ཐེངས་དང་པོ་བརྒྱུབ།
དེབ་ཚད། 787810921/32 དུཔར་ཤོག 11. 5
དཔར་གྲུངས། ། 0001 -- 3000 དེབ་རེར་སྒོར15. 50



图书在版编目(CIP)数据
躁夫记/拉巴顿珠著,一北京:民族出版社,2001.1
ISBN 7-105-04319-9
I.长篇小说-中国一当代一
1.藥… 1.拉
藏语 IV 1247.5
中国版本图书馆 CIP 数据核字(2001)第03101号
民族出版社出版发行
(北京市和平里北街14号邮编100013)
民族出版社微机照排,迪盘印厂印剧
各地新华书店经销
2000年11月第1版 20003年11月北京第1次印剧
开本:787×1092 1:32 印张:11.5
印数:0001-3000 册 定价:15.50 元
该书如有印裝质量问题,请与本社发行部联系退换
【数理室电话:64212794;
发行部电话:64211734)



-
一方面,
20) and
以前,
J1010
-
17
一方面,
.



ISBN 7-105-04319-9
ISBN 7-105-04319-9 .976
民文(藏 92) - 定价:15.50 元
9787705043194">
